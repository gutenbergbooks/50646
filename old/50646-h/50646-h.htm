<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=utf-8" />
 <title>
  Istoria civile del Regno di Napoli, vol. 6, di Pietro Giannone
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2; text-align: justify;}
.center {text-align: center; text-indent: 0;}

div.booktitle {page-break-before: always; padding: 3em;}
div.titlepage {text-align: center; margin: 0 5%; padding: 2em 0; page-break-before: always;}
div.titlepage p {text-align: inherit;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}
div.section {page-break-before: always; padding-top: 1em;}

h1,h2,h3,h4 {text-align: center; font-style: normal;
font-weight: normal; line-height: 1.5;}
h1 {font-size: 150%;}
h2 {font-size: 140%; margin-top: 1em; margin-bottom: 2em; page-break-before: avoid;}
h3 {font-size: 130%; margin: 0 auto 1.5em auto;}
h4 {font-size: 105%}

span.smaller {display: block; font-size: 80%; margin: .5em 5%; line-height: 1.2em;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.silver {width: 90%; margin-left: 5%; margin-right: 5%; border-top: none; border-right: none; border-bottom: thin solid silver; border-left: none;}
@media handheld {
hr.silver {display: none;}
}

a.tag {vertical-align: .3em; font-size: .8em; font-style: normal;  font-weight: normal; text-decoration: none; padding-left: .1em;  line-height: 0em;}
div.footnotes {page-break-before: always; font-size: 90%; padding-top: 3em;}
.footnotes h2 {margin-bottom: 2em; font-size: 115%;}
div.footnote {margin-left: 2.5em; margin-right: 2em;}
div.footnote>:first-child {margin-top: 1em;}
div.footnote .label {display: inline-block; width: 0em; text-indent: -2.5em; text-align: right;}

.pagenum  {position: absolute; right: 2%; font-style: normal; font-weight: normal; text-decoration: none; font-size: 65%; text-align: right; color: #999999; background-color: #ffffff; clear: left;}

.pad4 {margin-top: 4em;}
.pad2 {margin-top: 2em;}

.x-small {font-size: 70%;}
.small {font-size: 85%;}
.large {font-size: 115%;}
.x-large {font-size: 130%;}
.main-t {font-size: 200%;}
.smcap {font-variant: small-caps; font-style: normal;}

ul {list-style-type: none; line-height: 1.2em;}

table {margin: auto; border-collapse: collapse;}
.indice {width: 80%; line-height: 1em; margin-top: 2em;}
.indice td {vertical-align: top; padding-left: 1.5em; text-indent: -1em;}
.indice td.sez {vertical-align: top; padding-left: 3em; text-indent: -1em;}
.indice td.pag {text-align: right; vertical-align: bottom; white-space: nowrap;}

.tnote {background-color: #f7f1e3; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%; margin-bottom: 1em;}
.tnote p {padding: 0 1em;}
.covernote {visibility: hidden; display: none;}
@media handheld {
  .covernote {visibility: visible; display: block;}
}

.poem {text-align: left; font-size: 95%; margin: 1em 10%;}
.poem p {margin: 0; padding-left: 3em; text-indent: -3em;}
.poem p.i2 {text-indent: -2em;}

    </style>
  </head>
<body>


<pre>

The Project Gutenberg EBook of Istoria civile del Regno di Napoli, v. 6/9, by 
Pietro Giannone

This eBook is for the use of anyone anywhere in the United States and most
other parts of the world at no cost and with almost no restrictions
whatsoever.  You may copy it, give it away or re-use it under the terms of
the Project Gutenberg License included with this eBook or online at
www.gutenberg.org.  If you are not located in the United States, you'll have
to check the laws of the country where you are located before using this ebook.



Title: Istoria civile del Regno di Napoli, v. 6/9

Author: Pietro Giannone

Release Date: December 7, 2015 [EBook #50646]

Language: Italian

Character set encoding: UTF-8

*** START OF THIS PROJECT GUTENBERG EBOOK ISTORIA CIVILE DEL REGNO DI NAPOLI ***




Produced by Carlo Traverso, Barbara Magni and the Online
Distributed Proofreading Team at http://www.pgdp.net (This
file was produced from images generously made available
by The Internet Archive)






</pre>


<div class="booktitle">
<h1>
ISTORIA CIVILE DEL<br />
REGNO DI NAPOLI

<span class="smaller">VOLUME VI</span>
</h1>
</div>

<hr class="silver" />

<div class="titlepage">
<p class="main-t">
<span class="small">ISTORIA CIVILE</span><br />
<span class="x-small">DEL</span><br />
REGNO DI NAPOLI
</p>

<p class="pad2 x-small">
DI
</p>

<p class="large">
PIETRO GIANNONE
</p>

<p class="pad4 small">
VOLUME SESTO
</p>

<p class="pad4">
<span class="large">MILANO</span><br />
PER NICOLÒ BETTONI<br />
<span class="x-small">M.DCCC.XXII</span>
</p>
</div>

<div class="somm">
<hr />
<p class="center x-large"><a href="#indice" id="indfront">INDICE</a></p>
<hr />
</div>

<div class="chapter">
<p>
<span class="pagenum" id="Page_5">[5]</span>
</p>

<p class="center large">
STORIA CIVILE<br />
DEL<br />
REGNO DI NAPOLI
</p>

<h2 class="pad2" id="libro22">LIBRO VENTESIMOSECONDO</h2>
</div>

<p>
Morto re Carlo II nacque subito quella famosa
quistione tra il zio ed il nipote sopra la successione del
Regno; poichè dall'una parte il giovanetto Re d'Ungheria
mandò Ambasciadori a Papa Clemente a dimandar
l'investitura, non già come nipote, secondo
l'error di Tiraquello<a class="tag" id="tag1" href="#note1">[1]</a>, ma come figliuolo di Carlo
Martello primogenito del Re Carlo II. Dall'altra parte
Roberto Duca di Calabria, ch'era allora col Papa
in Avignone, diceva, che l'investitura doveasi a lui,
come a figlio, e più prossimo in grado al Re morto.
Fu con molte discussioni avute innanzi al Collegio
de' Cardinali esaminato il punto: nel che importò molto
al Duca di Calabria l'opera di Bartolommeo di Capua
Dottore eccellentissimo, ed uomo, che per aver
tenuto il primo luogo molt'anni nel Consiglio di Re
Carlo, era divenuto per molta isperienza prudentissimo
<span class="pagenum" id="Page_6">[6]</span>
in pratiche di Stato. Costui trattò con molto valore
la difesa del Duca, e tra le opere di Luca di
Penna, e di Matteo d'Afflitto<a class="tag" id="tag2" href="#note2">[2]</a> leggiamo le sue allegazioni
ch'egli compose per questa causa. Scrisse
ancora per Roberto, <i>Niccolò Ruffolo</i> valente Dottore
di que' tempi, le cui allegazioni leggiamo impresse
ne' volumi di Luca di Penna. E Gio. Vincenzo Ciarlanti<a class="tag" id="tag3" href="#note3">[3]</a>
vuole, che Roberto avesse seco condotto ad
Avignone anche <i>Andrea d'Isernia</i> pur famoso Giureconsulto,
perchè insieme col Capua prendesse la sua
difesa. Chi sostenesse le parti di <i>Caroberto</i> non abbiam
memoria; e se dobbiamo prestar fede a ciò, che
di questa contesa ne scrisse Baldo Perugino<a class="tag" id="tag4" href="#note4">[4]</a>, non
fu egli presso il Papa difeso, come ad una cotal difficile
ed intrigata quistione si conveniva.
</p>

<p>
Ma ciò che sopra ogni altro rese al giudicio del
Mondo, ed agli Scrittori giusta e prudente la decisione
del Pontefice Clemente V a favor di Roberto,
fu che Bartolommeo di Capua trattò questa causa non
semplicemente da Dottore, ma dimostrò al Papa ed
a' Cardinali, che oltre a quella ragione, che davano
le leggi al Duca di Calabria, era necessario per l'utilità
pubblica d'Italia, e del nome cristiano, che il
Regno dovesse darsi a Roberto Signor savio ed espertissimo
in pace ed in guerra, riputato un altro Salomone
dell'età sua; e non più tosto al giovanetto Re,
il quale senza conoscimento alcuno delle cose d'Italia
nato, ed allevato in Ungheria, fra' costumi del
tutto alieni dagl'Italiani, essendo costretto di governare
il Regno per mezzo di Ministri e Baroni ungari,
<span class="pagenum" id="Page_7">[7]</span>
a niun modo avria potuto mantenerlo in pace, parendo
ancora cosa non meno impossibile, che inconveniente,
che il Duca di Calabria, il Principe di Taranto, ed
il Principe d'Acaja zii del Re, e Signori nel Regno
tanto potenti, avessero a star soggetti a' Baroni Ungari<a class="tag" id="tag5" href="#note5">[5]</a>;
onde dopo molte discussioni, al fine fu sentenziato
in favor di Roberto, ed al primo d'Agosto di
quest'anno 1309 fu dichiarato in pubblico Concistoro
Re di Sicilia ed erede degli altri Stati del Re Carlo
suo padre; ed a' 26 del detto mese fu da Roberto in
mano del Pontefice dato il giuramento di fedeltà e
ligio omaggio, e ricevè dal medesimo l'investitura<a class="tag" id="tag6" href="#note6">[6]</a>
non meno di questo regno di Puglia, che di quello
di Sicilia<a class="tag" id="tag7" href="#note7">[7]</a>; poichè i Pontefici romani, avendo per
intrusi i Re Aragonesi, che possedevano la Sicilia senza
ricercarne da essi investitura, per non pregiudicare le
loro ragioni, investivano gli Angioini, così dell'uno,
come dell'altro, secondo l'antico stile ed usitate formole.
Questa investitura, oltre essere stata raccolta dal
Chioccarelli nel primo tomo de' M. S. giurisdizionali,
si legge tra le Scritture del regale Archivio<a class="tag" id="tag8" href="#note8">[8]</a>, ove
fra i soliti patti e convenzioni, Roberto s'obbliga pagar
ogni anno alla S. Sede nel dì di S. Pietro ottomila
once d'oro per censo, in recognizione del Feudo:
replicandosi ancora ciò, che nell'altre investiture
era stabilito, che la città di Benevento restasse esclusa,
e come fuori del Regno rimanesse per sempre in
dominio utile e diretto della Chiesa romana. Così
<span class="pagenum" id="Page_8">[8]</span>
agli 8 di settembre nella città d'Avignone fu Roberto
con tutte le solite cerimonie e con ogni pompa e celebrità
incoronato Re<a class="tag" id="tag9" href="#note9">[9]</a>; ed il Papa a maggior dimostrazione
di benevolenza, gli donò per autentica Bolla
sottoscritta da tutto il Collegio, una gran somma di
denari, che fu creduto passar trecentomila once d'oro,
che dal Re Carlo suo padre e suo Avo, si doveano
alla Chiesa romana per le spese fatte da Papa Bonifacio
VIII, e suoi predecessori, nella spedizione di
Sicilia<a class="tag" id="tag10" href="#note10">[10]</a>.
</p>

<p>
Essendo tutte queste cose trattate in Avignone nel
Ponteficato di Clemente V, è gran meraviglia, come dai
nostri Professori si creda Autore di tal sentenza il
Pontefice Bonifacio VIII, che più anni prima era stato
fatto prigioniere in Anagni da' Colonnesi, e morto in
Roma per dolor d'animo. Nel che non è condonabile
l'error di Tiraquello, e di alcuni altri<a class="tag" id="tag11" href="#note11">[11]</a>, che contro
ciò che si legge in tutti i più gravi Storici<a class="tag" id="tag12" href="#note12">[12]</a>,
scrissero, che Bonifacio avesse sentenziato a favor di Roberto,
ingannato forse da ciò che si legge ne' Commentari
di Baldo<a class="tag" id="tag13" href="#note13">[13]</a>, i quali secondo le edizioni vulgate,
contenendo molte scorrezioni, sono stati cagione a lui
ed agli altri di simili errori.
</p>

<p>
Fu tal sentenza commendata da Bartolo<a class="tag" id="tag14" href="#note14">[14]</a>, e quel
ch'è più da Cino da Pistoia<a class="tag" id="tag15" href="#note15">[15]</a>, quel severissimo censore
de' Pontefici e della Corte romana; e quantunque
<span class="pagenum" id="Page_9">[9]</span>
Baldo<a class="tag" id="tag16" href="#note16">[16]</a> una volta la riprovasse, dicendo che in
ciò il Papa <i>fuit magis partialis, quam talis qualis esse
debuerat</i>: nulladimanco esaminando altrove<a class="tag" id="tag17" href="#note17">[17]</a> la questione,
e trovatala piena di difficoltà, e non così facile
a determinare, tanto che fu costretto di dire, <i>solvat
Apollo</i>, soggiunge, che avendo così determinato la Sede
appostolica, <i>esset ridiculum, et quasi haereticum disputare,
quia injuriam facit judicio Reverendissimae
Synodi</i>, delle quali parole si valse anche il nostro
Matteo d'Afflitto.
</p>

<p>
Fu ella poi, come rapporta anche Bzovio<a class="tag" id="tag18" href="#note18">[18]</a>, confermata
da Benedetto XII, il quale avendo per mezzo
de' suoi Legati ricevuto il giuramento di fedeltà e ligio
omaggio da Roberto, gli confermò il Regno e ne
lo investì con le medesime condizioni, che erano nell'investitura
del Re Carlo I suo Avo<a class="tag" id="tag19" href="#note19">[19]</a>. Nè sono
mancati Giureconsulti gravissimi, che l'han sostenuta
con ragioni e con esempli, come Cujacio<a class="tag" id="tag20" href="#note20">[20]</a>, Ottomano<a class="tag" id="tag21" href="#note21">[21]</a>,
Morisco, Mariana<a class="tag" id="tag22" href="#note22">[22]</a>, Arniseo<a class="tag" id="tag23" href="#note23">[23]</a> e tanti
altri. Quindi avvenne, che Roberto per mostrare che
egli, perchè nato prima e come più prossimo in grado
di Caroberto, dovea godere, ad esclusione di costui,
della primogenitura, s'intitolava: <i>Robertus primogenitus,</i>
etc. come assai a proposito avvertì anche Gio.
Antonio de Nigris<a class="tag" id="tag24" href="#note24">[24]</a> ne' suoi Commentarj.
</p>

<p>
Roberto adunque, favorito in tanti modi da Papa
<span class="pagenum" id="Page_10">[10]</span>
Clemente partì da Provenza per Italia, e quivi per
mostrarsi grato al Pontefice, cavalcò per tutte le città,
favoreggiando i Guelfi, e dichiarando, ch'egli sarebbe
stato inimico a tutti coloro che cercassero d'infestare
lo Stato ecclesiastico ed i partegiani suoi.
</p>

<p>
Giunse finalmente in Napoli, dove con pompa reale
e con testimonio universale di gran contento il riceverono;
poichè non solo ciascuna provincia del Regno,
ma ogni Terra di qualche nome gli mandò Sindici
a visitarlo e ad ossequiarlo: ed egli per mostrarsi
meritevole del giudizio del Papa e della benivolenza
de' Popoli, cavalcò per tutto il Regno riconoscendo i
trattamenti de' Baroni e degli Ufficiali co' sudditi, con
accarezzare quelli che si portavano bene; e per contrario
riprese gl'ingiusti e tiranni, ordinando, che dovessero
inviolabilmente osservare le leggi ed i Capitoli
del Regno, che suo avo e padre aveano stabiliti.
Tornato a Napoli, creò Duca di Calabria Carlo suo
unigenito, ed onorò molti gran Baroni del titolo di
Conte; e calcando le vestigia de' suoi maggiori, cominciò
a far vie più bella e magnifica la città, non
avendo ancor cagione alcuna di guerra. Diede in quest'anno
1310 principio al monastero di S. Chiara,
luogo per Monache in ampio numero di quell'Ordine,
con un separato Convento per molti Religiosi Conventuali,
e piacquegli dichiarare questa magnifica chiesa,
che fosse sua Cappella regia<a class="tag" id="tag25" href="#note25">[25]</a>. Fabbrica, che in
magnificenza e grandezza non cede a niun altro edificio
moderno d'Italia: ed è fama, che dal dì primo
del suo Regno destinò tremila ducati il mese da spendersi,
mentre e' vivea, prima in edificare la chiesa,
<span class="pagenum" id="Page_11">[11]</span>
e' Conventi, e poscia in comprare possessioni, de' cui
frutti potessero vivere le Monache e' Frati. E vi è chi
scrisse<a class="tag" id="tag26" href="#note26">[26]</a>, che Roberto per ammenda della morte proccurata
a Carlo Martello suo fratello, affin di succedere
al Regno, avesse usata tanta profusione in opera
così pietosa; quasi che bastasse a cancellare tanta scelleraggine
(se fosse vero il sospetto, che s'ebbe di lui)
un tal edificio; e come se agli uomini per purgare i
loro misfatti, bastasse il fabbricar chiese e monasterj,
ed arricchirgli d'ampie rendite e possessioni. Scipione
Ammirato<a class="tag" id="tag27" href="#note27">[27]</a> ne' suoi Ritratti narra, essere stato ricevuto
di mano in mano dalle memorie degli antichi
in Napoli, che avendo Roberto condotta a fine la fabbrica
di questa Chiesa, domandò al Duca di Calabria
suo figliuolo quel che gliene paresse: a cui il Duca
non per irreverenza, ma per non adular il padre, liberamente
rispose, che gli parea, che fosse fatta a somiglianza
d'una stalla. E ciò disse, perchè non avendo
la chiesa ale, le piccole cappelle, che intorno son
poste di mala grazia, che non continuano infino al tetto,
rendono somiglianza di mangiatoje. Ma il Re, o come
è natura di ciascuno, che senta con mal grado
chi biasima le sue cose, o pur da divino spirito commosso:
<i>Piaccia a Dio</i>, gli disse, <i>o Figliuolo, che voi
non siate il primo a mangiare in questa Stalla</i>. E
non è dubbio alcuno, il primo del Sangue Reale, che
si seppellisse in S. Chiara, essere stato il Duca Carlo.
</p>

<div class="chapter">
<p>
<span class="pagenum" id="Page_12">[12]</span>
</p>

<h3 id="lib22cap1">CAPITOLO I.
<span class="smaller"><i>L'Imperadore <span class="smcap">Errico VII</span> collegato col Re di Sicilia
nuove guerra al Re <span class="smcap">Roberto</span>, e facendo risorgere
l'antiche ragioni dell'Imperio, con sua sentenza lo
priva del Regno; ma tosto lui morto, svanisce ogni
impresa; e si rinova la guerra in Sicilia.</i></span></h3>
</div>

<p>
Passò Roberto i primi tre anni del suo Regno in
questi esercizj di pace; favorendo altresì, nel miglior
modo che potea, la parte Guelfa per tutta l'Italia;
ma furono questi studj di pace interrotti per la morte
accaduta gli anni a dietro dell'Imperadore Alberto
d'Austria; poichè essendo stato in suo luogo rifatto
Re de' Romani Errico VII, il primo Imperadore dell'illustre
Casa di Lucemburgo, e coronato in Aquisgrana,
tutti i Ghibellini d'Italia mandarono a sollecitarlo,
che venisse a coronarsi in Roma; e poichè lo
Stato suo in Germania era di poca importanza, e bisognava
con le ricchezze d'Italia sostenere il decoro
imperiale, fu convocata una Dieta, ove furono tutti
i Principi di Germania, nella quale fu conchiuso, che
la Nazione alemana pagasse ad Errico un esercito, col
quale potesse venire a coronarsi in Italia. Papa Clemente
che ciò intese, dubitando, che per la sua residenza
in Avignone non venisse ad occupare tutto lo
Stato Ecclesiastico, ed a ponere la Sedia dell'Imperio
a Roma, creò Conte di Romagna e Vicario Generale
di tutto lo Stato della Chiesa Re Roberto, affinchè
se gli opponesse. Mandò per tanto Roberto, sentendosi
ch'Errico dovea calar in Italia, l'anno 1312
<span class="pagenum" id="Page_13">[13]</span>
D. Luni di Raona con cento Cavalieri in ajuto dei
Fiorentini, siccome fece ancor l'altro anno a Roma,
mandandovi Giovanni Principe d'Acaja suo fratello
con seicento Cavalieri catalani e pugliesi per contrastar
la coronazione dell'Imperadore<a class="tag" id="tag28" href="#note28">[28]</a>.
</p>

<p>
Dall'altra parte Federico Re di Sicilia, che avea
preso gran dispiacere, che 'l Regno di Puglia fosse
rimasto a Roberto più tosto che al Re d'Ungheria,
del quale per la distanza potea dubitar meno, e che
avea pensato di battere in ogni occasione le forze del
Re Roberto, pose molta speranza nella venuta dell'Imperadore,
se bene nel principio non si discoverse.
Ma offeso da Roberto per esser posto in acerbissima
prigione (dove finì la sua vita) un suo Ministro, che
avea mandato a Napoli a visitar Ferdinando figliuolo
del Re di Majorica, fatto prigioniere in Grecia dal
Principe di Taranto; da questa ingiuria pigliando occasione
Federico non volle tardar più a scovrirsi; e
giunto l'Imperadore in Italia, mandò Manfredi di
Chiaramonte a visitarlo, ed a trattar lega con lui contra
Re Roberto. L'Imperadore fe gran conto di quest'ambasciata
e strinse la lega, e dichiarò Federico
Ammiraglio dell'Imperio, e mandò a pregarlo, che
con l'armata infestasse le marine del Regno, ch'egli
presto sarebbe ad assalirlo per terra.
</p>

<p>
I Genovesi vedendo ora più gagliardo Errico per
questa lega, lo riceverono come loro Signore, onde
egli cominciò ad essere formidabile a tutta Italia; e
giunto a Roma a' 29 di giugno di quest'anno 1312
fu con molta celebrità coronato in S. Gio.
<span class="pagenum" id="Page_14">[14]</span>
Laterano<a class="tag" id="tag29" href="#note29">[29]</a>; indi ripassato a Pisa, fece citar Roberto, come
vassallo dell'Imperio, a comparir avanti di lui.
</p>

<p>
Gl'Imperadori d'Occidente, come s'è veduto nei
precedenti libri di questa Istoria, pretendevano sovranità
sopra questi Reami: l'investiture, come altrove fu
detto, sono più antiche quelle degl'Imperadori d'Occidente
che de' Romani Pontefici; onde è, che S. Bernardo,
adulando l'Imperador Lotario, disse, che <i>omnis,
qui in Sicilia Regem se facit, contradicit Caesari</i>;
quindi, sempre che gli Imperadori ripigliavano forza
in Italia, non tralasciavano quest'impresa. Errico cita
Roberto, e questi non comparendo, lo dichiara contumace,
indi a' 25 aprile del seguente anno 1313 fulmina
contro lui la sentenza, colla quale lo sbandisce<a class="tag" id="tag30" href="#note30">[30]</a>,
lo priva del Regno e di tutti i suoi dominii,
e come ribello dell'Imperio lo condanna ad esser decapitato.
Questa sentenza si legge presso noi nel primo
tomo de' MS. giurisdizionali compilati per Chioccarello,
e la rapporta anche Alberico ne' suoi Commentarii<a class="tag" id="tag31" href="#note31">[31]</a>.
</p>

<p>
(Questa sentenza è rapportata tutta intera da Lunig<a class="tag" id="tag32" href="#note32">[32]</a>;
ma varia intorno al tempo della data, notandosi
l'anno 1311. Rapporta eziandio alla pag. 1079
una lettera di <i>Filippo</i> Re di Francia scritta a Papa
<i>Clemente V</i>, nella quale gl'incarica ad usar tutti gli
sforzi per impedire gli attentati ed i progressi d'Errico
contro <i>Roberto</i> suo parente, i quali potrebbero
frastornar anche l'impresa di Terra Santa; onde Clemente
fulminò una Bolla contro tutti i nemici del Re
<span class="pagenum" id="Page_15">[15]</span>
<i>Roberto</i>, dichiarandoli invasori del Regno, la quale si
legge pag. 1086).
</p>

<p>
Nell'istesso tempo il Re Federico con potente armata
infestava le Calabrie, e certamente le cose di
Roberto sarebbero capitate male, se morte opportuna
non l'avesse liberato; poichè mentre Errico se ne tornava
in Toscana per quindi venire con gagliardo esercito
a' danni del Re Roberto, per cammino cadde infermo,
e arrivato a Buonconvento, castello del Contado
di Siena, a' 24 agosto di quest'istesso anno 1313 se
ne morì. Non mancano Scrittori che rapportano la sua
morte essere stata proccurata da' Fiorentini, i quali
avendo corrotto un Frate Domenicano nominato Pietro
di Castelrinaldo, narrasi che questi gli dasse un'ostia
attossicata nel tempo che gli richiese di voler prendere
il Viatico.
</p>

<p>
(Il nome del Frate Domenicano che nell'Eucaristia
attossicò l'Imperadore Errico VII non fu altrimente
di Pietro di Castelrinaldo, ma di <i>Bernardo di Montepulciano</i>,
e l'abbaglio d'alcuni Scrittori nacque d'aver
confuso Frate Pietro, che presso il Re di Boemia
Giovanni figlio d'Errico, prese la difesa di Frate Bernardo
e del suo Ordine Domenicano, con Frate Bernardo
imputato d'una tale scelleraggine nelle lettere
apologetiche del Re Giovanni impresse dal <i>Baluzio</i> T. 1,
Miscel., p. 162 si legge così: <i>Nuper autem retulit nobis
Religiosus Vir frater Petrus de Castro-Reginaldi, ordinis
fratrum Praedicatorum, quod in magnum ipsius ordinis
dedecus et contemptum facti sunt Romancii, Chronicae
et Moteti, in quibus continetur, quod clarae memoriae
Dominum et genitorem nostrum Imperatorem
Henricum, Frater quidam Bernhardus de Montepeluciano,
ordinis supra dicti, administrando ei Sacramentum
<span class="pagenum" id="Page_16">[16]</span>
Eucharistiae, venenavit; et propter hoc, ad defensionem
veritatis, praedictus frater Petrus de Castro Reginaldi,
habere super hoc litteram testimonialem humiliter
supplicavit</i>. E questo medesimo nome gli danno
Tritemio Chron. Hirsaug. ad An. 1313 e Cuspiniano
pag. 366. Parimente è da notarsi, che durando ancor
a' tempi d'Errico VII il costume di darsi anche ai
Laici la communione <i>sub utraque specie</i>, molti Scrittori
antichi rapportano che il veleno non fu propinato
nell'ostia, ma mescolato dentro il calice che se
gli diede a bere: ed in questa maniera narra esser
seguito l'avvelenamento Alberto Argent. pag. 118 dicendo:
<i>Dicebatur enim, quod ipse praedicator venenum
sub ungue digiti tenens absconsum, post communionem
potui Caesari immississet et illico discessisset</i>. E lo
stesso scrisse H. Stero ad A. 1313. <i>Hic Imperator, ut
communis fuit opinio, per penitentiarium suum, immixto
veneno in Calice Domini, cum Imperator ab ipso
Eucharistiam sumeret, extinctus fuit, et Pisis sepultus</i>.
Veggasi Martino Disembachio, il quale compilò una
particolar dissertazione, <i>de vero mortis genere, quo
Henricus VII. obiit</i>. Dove nel §. 39 sulla fede di Tritemio
Cron. Hirsaug. ad Annum 1313 rapporta, che a
que' tempi fu così comune e costante la credenza che
Errico fosse stato avvelenato da un Frate Domenicano,
che per questo misfatto fosse stata imposta pena a
tutto l'ordine de' Predicatori, che i loro Monachi non
potessero comunicare se non colla mano sinistra coloro,
che s'accostavano all'altare. Veggasi parimente
<i>Burcardo Struvio</i> Syntag. Hist. Germanor. Dissert. 25,
§. 15, il quale rapporta le arti e gli sforzi che fecero
i Domenicani presso Giovanni Re di Boemia, per purgarsi
di questa imputazione; e la propensione di quel
<span class="pagenum" id="Page_17">[17]</span>
Re di favorirli, così perchè temeva che non gli concitassero
l'odio del Clero, come anche perchè de' medesimi
valevasi per Confessori e Consultori di sua coscienza,
rapportando eziandio i sospetti che s'aveano,
non quelle lettere apologetiche trascritte da Baluzio,
fossero false o almanco estorte da Giovanni per loro
importunità ed artificj).
</p>

<p>
Altri lo niegano, e dicono essersi ammalato per contagion
d'aria e morto di febbre<a class="tag" id="tag33" href="#note33">[33]</a>. Checchè ne sia,
la morte d'Errico pose in tanta confusione i Capi del
suo esercito ed il Re Federico che, ciascuno tolse la
sua via, e Federico mesto si ritornò in Sicilia; ma
essendo il Re Roberto fieramente con lui adirato, il
qual rotta la pace, che avea seco, s'era scoperto in
su quella venuta amico dell'Imperadore; fatta un'armata
di cento venti galee tra quelle di Provenza, del
Regno e de' Genovesi, andò egli stesso in persona con
Giovanni e Filippo suoi fratelli a danni di quell'isola.
E furono i principj molto lieti, perciò ch'egli prese
per forza Castello a mare, e posto l'assedio a Trapani,
ebbe grande speranza d'averla; ma ingannato da' terrazzani
che l'aveano tenuto in parole di concerto con
Federico, l'indugio fu tale che vedendosi mancata la
vettovaglia, ed andar tuttavia infermando il suo esercito,
nè volere il Re Federico venire seco a battaglia,
nè in mare, nè in terra, fu costretto far tregua co' Siciliani
per tre anni, e tornossene il primo giorno dell'anno
1315 a Napoli molto peggiorato.
</p>

<p>
Fra questo mezzo Papa Clemente V, morto Errico,
avendo ripreso vigore il suo partito, cavò fuori una sua
Bolla, colla quale rivocò, ed annullò la sentenza fatta
<span class="pagenum" id="Page_18">[18]</span>
dall'Imperadore contro Roberto. Questa oggi la leggiamo
tra l'altre decretali de' romani Pontefici, avendola
i Compilatori del dritto Canonico inserita fra le <i>Clementine</i><a class="tag" id="tag34" href="#note34">[34]</a>,
e si legge ancora nel primo volume dei
MS. giurisdizionali del Chioccarelli.
</p>

<p>
Re Roberto convenendogli portarsi ora in Provenza,
ora nell'impresa di Sicilia, sovente in Fiorenza, in
Genova ed altrove, avea costituito <i>Vicario</i> del Regno,
secondo il costume de' suoi maggiori, <i>Carlo Duca di
Calabria</i> suo figliuolo, di cui perciò, come si disse,
abbiamo molti <i>Capitoli</i>, fatti da lui mentr'era Vicario
in assenza di suo padre. Ma Roberto non avendo
altri figliuoli, pensò di casarlo e conchiuse il matrimonio
con la figliuola dell'Arciduca d'Austria, onde
mandò in Alemagna il Conte Camerlingo, e l'Arcivescovo
di Capua Ambasciadori con onoratissima compagnia
di Nobiltà. Costei ebbe nome <i>Caterina</i>, la quale
condotta con grandissimo onore a Napoli, fu poco fortunata,
perchè dopo non molto tempo morì senza lasciar
figliuoli; tanto che da poi Re Roberto diede a
Carlo la seconda moglie che fu <i>Maria</i> figliuola di Carlo
Conte di Valois, della quale ebbe tre figliuole, come
diremo più innanzi.
</p>

<p>
Intanto essendo finito il tempo della triegua co' Siciliani,
il Re Roberto deliberò seguire l'impresa di
Sicilia, ed avendo posto in acqua un buon numero di
navi, afflisse tanto quell'isola, e le forze del Re Federico,
che fu comune opinione che se Roberto avesse
continuata la guerra in quel modo, avrebbe certamente
ricoverato quel Regno; ma i Siciliani, essendo
morto nel mese di aprile dell'anno 1314 Clemente V
<span class="pagenum" id="Page_19">[19]</span>
e rifatto in suo luogo Gio. XXII mandarono subito
una imbasciata de' maggiori uomini dell'isola a rallegrarsi
della creazione, ed a pregarlo, volesse trattare
la pace o la triegua fra que' due Principi. Il nuovo
Papa mandò perciò un Legato al Re Roberto, che lo
indusse a far nuova triegua per cinque altri anni.
</p>

<div class="chapter">
<h3 id="lib22cap2">CAPITOLO II.
<span class="smaller"><i>L'Imperador <span class="smcap">Lodovico</span> bavaro cala in Roma, e muove
guerra al Re <span class="smcap">Roberto</span>. Il Duca di Calabria si muore,
onde s'affrettano le nozze di <span class="smcap">Giovanna</span> sua figliuola
con <span class="smcap">Andrea</span> secondogenito del Re d'Ungheria.</i></span></h3>
</div>

<p>
Ma nuovo turbine interruppe i progressi, e turbò
la quiete del Re Roberto: morto, come si disse, l'Imperadore
Errico, essendosi gli Elettori adunati in
Francfort l'anno 1314 si divisero sopra l'elezione del
successore: gli uni elessero <i>Lodovico di Baviera</i>; gli
altri <i>Federico</i> figliuolo d'Alberto <i>Arciduca d'Austria</i>.
Giovanni XXII ricusò di confermare alcuno de' due
eletti, e dichiarò vacante l'Imperio. I due Pretendenti
fecero guerra insieme in Alemagna, ed i lor partigiani
in Italia. In fine Federico restò sconfitto l'anno 1323
e preso prigione insieme con suo fratello Errico da
Lodovico di Baviera. Il lor terzo fratello <i>Leopoldo</i> ricorse
al Papa, che pronunziò una sentenza contro
Lodovico di Baviera. Questo Principe se ne appellò
al Concilio generale, ed al futuro Pontefice legittimamente
eletto<a class="tag" id="tag35" href="#note35">[35]</a>; all'incontro il Papa non lasciò di continuare
<span class="pagenum" id="Page_20">[20]</span>
la sua azione, di scomunicar Lodovico di Baviera,
e di dichiararlo eretico. L'Italia per conseguenza
fu parimente turbata dalle fazioni de' Guelfi partigiani
del Papa e de' Ghibellini partigiani dell'Imperadore;
ma chi fra' Guelfi si segnalasse sopra tutti gli altri
fu il nostro Re Roberto, e Carlo Duca di Calabria
suo figliuolo. Il Papa lo chiamò, e fece levar delle
truppe per far la guerra contro il partito di Lodovico.
I Ghibellini veggendo, che i Guelfi per le forze di
sì potente Re andavano tuttavia crescendo, sollecitarono
che venisse in Italia il Bavaro. Lodovico calò
in Italia, e giunto a Trento, andarono ad incontrarlo
Cane della Scala Signor di Verona, Passerino Signore
di Mantua, Azzo e Marco Visconte, Guido Tarlati
Vescovo e Signore d'Arezzo, gli Ambasciadori di Castruccio
Castracani e de' Pisani, e tutti i primi della
fazione Ghibellina, tanto di Lombardia, quanto di Romagna
e di Toscana. Fu celebrato un Parlamento,
dove Lodovico promise e giurò di venir a Roma, e di
favorire in tutta l'Italia il nome e la parte Ghibellina;
ed all'incontro i Principi e gli Ambasciadori, che
si trovarono al Parlamento, promisero dargli centocinquantamila
fiorini d'oro, quando egli fosse giunto
a Milano<a class="tag" id="tag36" href="#note36">[36]</a>.
</p>

<p>
In questo Parlamento ancora Lodovico fece pubblicar
un processo contro Papa Gio. XXII, nel quale
per giudicio di quelli Vescovi e Prelati, ch'eran appresso
di lui, fu dichiarato eretico, imputandosi al
Papa, ch'errasse in sedici articoli di quelli, che negli
altri Concilj era determinato, che si tenessero per la
Chiesa cattolica, e fatto questo venne a Milano<a class="tag" id="tag37" href="#note37">[37]</a> e
<span class="pagenum" id="Page_21">[21]</span>
nel dì della Pentecoste si fece coronare dal Vescovo
d'Arezzo della Corona di ferro nella chiesa di S. Ambrogio;
ed invitato da' Romani intraprende di passare
a Roma. Il Re Roberto vedendo quel che potea importare
la venuta del Bavaro in Roma e che l'aiuto
del Pontefice sarebbe stato debole e tardo, fece ogni
sforzo per impedirgli la venuta. A questo fine mandò
egli il Principe della Morea suo fratello con grossa
cavalleria in Roma per tenere stretto il Bavaro; mandò
anche nuova armata in Sicilia, essendo finita la
triegua, per dar tanto da fare al Re Federico, ch'egli
non potesse esser d'alcuno aiuto all'Imperadore; ma
tutti questi sforzi non furono valevoli ad impedire,
che il Bavaro non venisse tuttavia innanzi armato per
coronarsi in Roma; onde il Re fu costretto rivocar il
Duca di Calabria, il qual era al Governo di Fiorenza,
e mandarlo a guardare le frontiere del Regno. Carlo
a' 28 settembre di quest'anno 1327 con la moglie, e
con tutti i Baroni ch'erano seco, partì di Fiorenza e
per la via di Siena, Perugia e Rieti giunse all'Aquila
il medesimo giorno, che il Bavaro fu coronato a Roma
con molta celebrità: ciò che avvenne il dì 16 di
gennaio del seguente anno 1328.
</p>

<p>
Ma l'indugio del Bavaro in Roma fu la salvezza
del Re Roberto, essendo stata fama in que' tempi, che
egli non avrebbe potuto sostenere l'impeto del Tedesco,
il quale avea seco cinquemila buoni Cavalieri,
se senza tardar punto in Roma, dopo aver presa la
Corona dell'Imperio, fosse passato alla conquista del
Reame. Ma l'aver egli voluto crear nuovo Papa, da
cui la seconda volta volle esser coronato, ed occupatosi
in far leggi, e dar altri ordini, fu cagione, che
quando volle passar nel Regno, non fu più a tempo:
<span class="pagenum" id="Page_22">[22]</span>
anzi le genti del Re presero Ostia di nuovo ed Alagna,
ed avendo fortificati i passi, costrinsero finalmente
il Bavaro ad uscir di Roma, e tornarsene in
Toscana<a class="tag" id="tag38" href="#note38">[38]</a>.
</p>

<p>
Essendo riusciti vani i disegni del Bavaro e de' Ghibellini,
Re Roberto non solo fu liberato dal pensiero
della guerra, ma fatto assai maggiore di forza e di
autorità per se stesso e per l'aiuto del Papa, divenne
formidabile a tutti i suoi nemici; laonde ordinate
le cose di Toscana, senza dubbio avrebbe finito felicemente
l'impresa di Sicilia; ma come nelle maggiori
felicità si conosce spesso la fragilità delle cose umane,
accadde, ch'ammalandosi il Duca di Calabria in
Napoli, al primo di novembre del medesimo anno 1328
morì la vigilia di S. Martino con incredibile dolore
dell'infelice padre e di tutto il Regno, e con infinite
lagrime fu sepolto nella chiesa di S. Chiara. Narrasi,
che quando questo Principe fu portato alla sepoltura,
l'infelice padre vedendosi tolto l'unico suo figliuolo,
dicesse: <i>Caduta è la Corona dal capo nostro.</i> Come
veramente seguì per le ruine e turbulenze, che poi
vennero al Regno, perchè a Carlo, se bene mentr'era
in Fiorenza Maria di Valois sua seconda moglie gli
avesse partorito un figliuolo maschio, che nomossi
Carlo Martello, questi non visse più che otto giorni;
nè di Maria, che sopravvisse al marito, lasciò maschi,
ma due figliuole già nate, ed un'altra nel ventre. La
prima nominossi <i>Giovanna</i>, e fu quella, che poi successe
al padre, e fu Regina di Napoli. La seconda fu
chiamata Maria, la quale poco da poi morì, e fu seppellita
in S. Chiara. Poco appresso la vedova Duchessa
<span class="pagenum" id="Page_23">[23]</span>
partorì un'altra figliuola, che fu anche chiamata
<i>Maria</i>, la quale, come diremo, divenne Duchessa
di Durazzo.
</p>

<p>
Carlo Duca di Calabria fu un Principe, se ben non
molto bellicoso, adorno nondimeno di tutte le altre
virtù convenienti a Re. Fu egli religiosissimo, giustissimo,
clementissimo e liberalissimo, amatore de' buoni
e nemico de' cattivi, e tale che il padre quasi dall'adolescenzia
gli pose il governo di tutto il Regno in
mano. Lo creò suo Vicario, ch'esercitò con tanta lode
e prudenza, che il Re suo padre ne vivea molto
contento e soddisfatto. Il Tribunal della Vicaria nel
suo tempo era in somma floridezza e vigore. Egli vi
creò Giustiziero Filippo Sangineto, con stabilirgli provisione
di 150 once d'oro l'anno, e 90 once per diece
uomini a cavallo e 16 a piedi per guardia e decoro
di quel Tribunale. Ebbe in costume ogni anno cavalcare
per lo Regno, per riconoscere le gravezze, che
facevano i Baroni e Ministri del Re a' Popoli. Per
mezzo di molti <i>Capitoli</i> da lui stabiliti, mentr'era Vicario
del Regno, diede varie providenze, e sesto a molte
cose appartenenti al buon governo e retta amministrazione
della giustizia, della quale fu cotanto zeloso
ed amatore, che nel suo sepolcro, per ispiegar questa
sua virtù, si vede sotto i suoi piedi tener scolpita una
conca d'acqua, nella quale pacificamente beve un lupo
ed un agnello.
</p>

<p>
Celebrate l'esequie del Duca, il Re pose ogni studio
in fare bene allevare la bambina, che avea da succeder
al Regno, ed egli intanto, come Principe di grande
e generoso animo, non lasciò nè il governo del
Regno, nè il pensiero della guerra di Sicilia.
</p>

<p>
Ma passato alcun tempo, sentendosi già tuttavia invecchiare,
<span class="pagenum" id="Page_24">[24]</span>
pensò stabilire la successione del Regno, e
benchè i Reali fossero molti nel medesimo Regno, come
Roberto, Luigi e Filippo figliuoli del Principe di
Taranto; Carlo, Luigi e Roberto figliuoli del Principe
della Morea, ed altri, tra' quali avrebbe potuto eleggere
alcuno abile alla successione e governo del Regno,
dandolo per isposo alla picciola nipote; nulladimanco
stimolato, come si crede, ed accenna Baldo<a class="tag" id="tag39" href="#note39">[39]</a>,
d'alcun rimorso di coscienza, perchè il Regno per più
diritta ragione dovea toccare a suo Nipote Re d'Ungheria
figliuolo di Carlo Martello primogenito, o per
altra occulta cagione, che a far ciò lo stringesse; si
risolse di far tornare lo Stato in quel ceppo onde si
era partito, e per questo deliberò d'eleggere uno dei
figliuoli del già detto Re d'Ungheria<a class="tag" id="tag40" href="#note40">[40]</a>: benchè i
calamitosi successi, che ne seguirono, dimostrarono
apertamente, quanto il giudizio umano sia spesse volte
fallace.
</p>

<p>
Mandò a quest'effetto solenne ambasciaria a Caroberto
Re d'Ungheria, il quale con molta allegrezza
ricevè l'ambasciata, e fatta elezione d'Andrea suo figliuolo
secondogenito, ne rimandò gli Ambasciadori
con ricchi doni, dicendo loro, facessero intendere al
Re Roberto, ch'egli fra pochi dì si sarebbe posto in
viaggio collo sposo, e verrebbe a Napoli, come già
fece non dopo molto indugio; perocchè partitosi d'Ungheria
col picciolo figliuolo e gran compagnia di suoi
Baroni per la via del Friuli, all'ultimo di luglio del
<span class="pagenum" id="Page_25">[25]</span>
1333 giunse a Vesti città di Puglia, posta alle radici
del Monte Gargano, dove da Giovanni Principe della
Morea, mandato dal Re con molti Baroni e Cavalieri
del Regno, fu onorevolmente ricevuto. Fu a' 26 settembre
di quest'anno celebrato lo sponsalizio tra Andrea
e Giovanna pari d'età, non avendo ambedue, che
sette anni, e verso la fine d'ottobre, il Re d'Ungheria
lieto d'aver lasciato un figliuolo così ben ricapitato,
con la certezza di succedere a sì opulento Regno, si
partì, e ritornò in Ungheria, lasciando alcuni de' suoi
Ungari, che servissero il figliuolo, già intitolato <i>Duca
di Calabria</i>, e tra gli altri lasciò con grande autorità
un Religioso chiamato <i>Fra Roberto</i>, che avesse da essere
Maestro di lettere e di creanza al picciolo Andrea.
</p>

<div class="chapter">
<h3 id="lib22cap3">CAPITOLO III.
<span class="smaller"><i>Si rinova la guerra in Sicilia; ma s'interrompe
per la morte del Re <span class="smcap">Roberto</span>.</i></span></h3>
</div>

<p>
Re Roberto essendo libero dal pensiero del successore,
solo gli rimaneva quella cura, che perpetuamente
dopo Re Carlo il Vecchio tenne travagliati tutti
i suoi successori, cioè di racquistare il Reame di Sicilia;
mandò per tal effetto nuova armata in quell'isola,
dove benchè facesse molti danni, non acquistò
però Terra alcuna murata. Ma morto che fu il Re
Federico l'anno 1337, lasciando per successore <i>Pietro</i>
suo primogenito, tosto mandò Roberto in Avignone a
pregar Papa <i>Benedetto XII</i>, il quale a' 20 decembre
dell'anno 1334 era succeduto a Gio. XXII, che avesse
da mandar un Legato appostolico in Sicilia, a richiedere
<span class="pagenum" id="Page_26">[26]</span>
Re Pietro, che volesse cedere quel Regno, ed
osservare la Capitulazione fatta in tempo di Carlo Valois
della pace; e questo fece non con isperanza di
ottenere per quella via l'isola, ma con disegno, che
il Papa, vedendosi disprezzare da Re Pietro, entrasse
in parte della spesa della guerra. Nè mancò di mandare
a visitare la Regina Elionora sua sorella, ed a
tentarla che avesse disposto il figlio a cedere quel
Regno, promettendole, che l'avrebbe aiutato ad acquistar
il Regno di Sardegna con molte maggiori forze
di quelle, che erano state promesse nella Capitulazione;
ma la Regina, ch'era savia, rispose, ch'ella non
avea tale autorità col figlio, che bastasse a tanto, e
che pregava il Re suo fratello, che volesse più tosto
tenerlo per servidore e per figlio, e massime non trovandosi
eredi maschi, ond'era certo di non potere lasciare
nè il Regno di Napoli, nè l'altre sue Signorie
a persona più congiunta di sangue, di quel che gli
era Re Pietro. Così, siccome questa ambasceria fece
poco effetto, molto meno fece il Legato appostolico,
perchè gli fur date parole, nè potendo far altro, lasciò
il Re e l'isola scomunicata: del che curandosi poco
Re Pietro, si fece subito incoronare.
</p>

<p>
Rivolse perciò Roberto tutti i suoi pensieri alle
armi, e a' 5 maggio del seguente anno 1338 mandò
un'armata di settanta vele tra Galee ed Uscieri con
1200 Cavalieri per infestare quell'isola, e non molto
da poi un'altra maggiore e meglio fornita; ma fuori
dell'aver preso Termini per assedio, non vi fece cosa
di momento. Il Re non trovandosi mai stanco di questa
impresa, due anni da poi vi mandò Giufredi di
Marzano Conte di Squillaci e suo G. Ammiraglio; la
qual impresa fu meglio guidata, che nessun'altra, avendo
<span class="pagenum" id="Page_27">[27]</span>
il Conte preso Lipari, e sconfitti i Messinesi.
L'aver acquistato Lipari fu cagione, che l'anno seguente,
mandato con nuova armata Ruggiero Sanseverino
in Sicilia, acquistasse Melazzo; e questa fu
l'ultima impresa che il Re Roberto fece in Sicilia.
Ma ciò che per tanti anni, e tante e sì ostinate guerre
non s'era potuto porre in effetto, se morte non l'avesse
impedito, si sarebbe veduto conseguire per una
piccola contingenza: Re Pietro, ch'era succeduto al
padre, non regnò se non che pochi anni; ed essendo
morto, nè avendo lasciati altri, se non che <i>Lodovico</i>
suo figliuolo fanciullo sotto il governo del zio; i Palizzi
Baroni potentissimi in Messina con molti parenti
loro e di Federico d'Antiochia, con quelli di Lentino,
di Ventimiglia ed Abati, a' quali erano venuti più in
odio i Catalani, che non furono agli antecessori loro
i Franzesi, occuparono Messina, e mandarono da parte
loro e di quella città a Napoli a giurare omaggio a
Re Roberto; ma il messo trovò il Re che avea presa
l'estrema unzione, e poco da poi morì. Esempio evidente
de' giuochi, che fa la fortuna nelle cose umane,
che avendo Re Carlo I e Re Roberto sessanta anni
continui travagliato il Regno di Sicilia con sì potenti
e numerosi eserciti, e mandato quasi ogni anno ad
assaltarlo con tante potentissime armate, nè avendo
mai potuto ricovrarlo, la fortuna avea riservato ad offerirglielo,
quasi per beffa, al punto della morte; perchè
non è dubbio, che se tal occasione fosse venuta
due anni avanti, l'isola sarebbesi ricovrata, perchè con
pochissime forze si poteano abbattere e spegnere quelle
del pupillo Re, ed esterminar in tutto il nome dei
Catalani da quell'isola.
</p>

<p>
Morì questo savio Re, non men oppresso dagli anni,
<span class="pagenum" id="Page_28">[28]</span>
che da gravi affanni e travagli, che in questi ultimi
anni intrigarono l'animo suo in molestissime cure: vedea,
che in sei anni che Andrea Duca di Calabria
era stato nel Regno e nudrito nella sua Corte, Accademia
e domicilio d'ogni virtù, non avea lasciato niente
de' costumi barbari d'Ungheria, nè pigliati di quelli,
che poteva pigliare, ma trattava con quegli Ungari
che gli avea lasciati il padre, e con altri che di tempo
in tempo venivano; tanto che il povero vecchio si
trovò pentito d'aver fatta tal elezione, ed avea pietà
grandissima di Giovanna sua Nipote, fanciulla rarissima,
e che in quell'età, che non passava dodici anni,
superava di prudenza non solo le sue coetanee, ma
molte altre donne d'età provetta, avesse da passare la
vita sua con un uomo stolido e da poco. Avea ancora
grandissimo dispiacere, nell'antivedere, come Principe
prudentissimo, le discordie che sarebbero nate nel Regno
dopo la sua morte; perchè conosceva che il Governo
verrebbe in mano degli Ungari, i quali governando
con insolenzia, e non trattando i reali a quel
modo, che gli avea trattati esso, gli avrebbe indotti
a pigliare l'arme con ruina e confusione d'ogni cosa.
E per questo, credendosi rimediare, convocò Parlamento
generale di tutti i Baroni del Regno e delle
città reali, e fece giurare Giovanna solo per Regina,
con intenzione, ch'ella avesse dopo la sua morte da
stabilirsi un Consiglio tutto dipendente da lei, e che
il marito restasse solo in titolo di Consorte della Regina.
</p>

<p>
S'aggiungea a questo un'altra molestia poco minore,
perchè a quel tempo che si vedea, che poco potea
durare la sua vita, nè si sperava successore abile a
tener in freno gl'insolenti, in tutte le città maggiori
nacquero dissensioni civili, non senza grandissimo spargimento
<span class="pagenum" id="Page_29">[29]</span>
di sangue, nè valevano i Giustizieri (che così
si chiamavano allora i Governadori delle province, che
oggi appelliamo Presidi) a prevedere ed estinguere
tanto incendio. Dalle quali discordie crebbe tanto il
numero de' fuorusciti per tutto il Regno, che non potendosi
sopportare, bisognò che il Re provvedesse a
modo di guerra, mandando Capitani e soldati per le
province per estinguergli; e non era possibile, sì perchè
i colpevoli si spargevano per diversi luoghi, e non
davano comodità a' Capitani del Re di potergli espugnare
tutti insieme, come ancora perchè molti Baroni
gli favorivano e ricettavano nelle terre loro. Con questi
affanni e cure mordacissime essendosi infermato, trapassò
questo grandissimo Re a' 16 gennajo l'anno 1343,
avendo regnato anni trentatre, mesi otto e dì sedici;
e fu sepolto dietro l'altar maggiore di S. Chiara in
quel nobile sepolcro, che ancor si vede.
</p>

<p>
(Il Re Roberto nell'istesso dì 16 Gennaro nel Castelnovo
di Napoli prima di morire fece il suo testamento,
nel quale istituì erede universale in tutti i
suoi Stati di Provenza e Regno di Sicilia, Giovanna
sua nipote, figlia primogenita del Duca di Calabria
premorto. E questo testamento estratto da' registri
dell'Archivio reale di Provenza, fu impresso da <i>Lunig</i>).
</p>

<p>
Lasciò Roberto nome del più savio e valoroso Re,
che fosse stato in quell'età, ornato di prudenza, di
giustizia, di liberalità, di modestia, di fortezza, ed altre
virtù tanto militari, quanto civili. In quanto alla
giustizia, mai non fu veduto il Regno così ben governato
e con tanta prudenza, quanto che sotto di lui.
Lo dimostrano le tante savie leggi che ci lasciò, l'ordine
esatto de' Tribunali e de' Magistrati, e la cura
che tenne d'elegger Ministri di somma dottrina e di
<span class="pagenum" id="Page_30">[30]</span>
costumi incorrotti. Proccurò che nel Regno fosse fra
i Popoli una tranquilla pace e sommo riposo: tenne
in freno gl'insolenti, e sterminò gli sbanditi e facinorosi
che lo turbavano: ripresse la violenza degli
Ecclesiastici, i quali sovente opprimevano i suoi vassalli:
ed a questo Principe noi dobbiamo que' rimedj,
onde ci facciamo scudo e difesa delle loro violenze
e gravezze, che chiamiamo <i>Regj Conservatorj</i>, de' quali
in questo luogo bisogna tenere un più lungo discorso.
</p>

<div class="chapter">
<h3 id="lib22cap4">CAPITOLO IV.
<span class="smaller"><i>De' Conservatorj regj.</i></span></h3>
</div>

<p>
Nel Regno di Carlo I e II essendo, per le cagioni
dette altrove, i privilegj ed immunità de' Cherici cresciuti
nell'ultimo grado; ed essendo (tranne le feudali)
così nelle cause civili, che nelle criminali, stati
sottratti dalla giurisdizione de' Magistrati regj: la loro
licenza e libertà crebbe tanto, che colla sicurezza di
non potere i loro eccessi e violenze essere emendati
da' Giudici Laici, i Prelati, i Cherici ed insino i Monaci
insolentivano sovente contro i Laici, ed alcune
volte anche contro i Cherici stessi meno potenti. Erano
invase le loro possessioni, angariavano le loro persone,
l'affliggevano con ingiurie, danni, rapine ed
altre molestie. Ci testimonia l'istesso Roberto, che nel
suo Auditorio non risuonavano altre querele, nè si
sentivano altri gemiti e clamori, che di queste violenze,
ed oppressioni<a class="tag" id="tag41" href="#note41">[41]</a>. Il savio Re per darne compenso
<span class="pagenum" id="Page_31">[31]</span>
prescrisse a' suoi Giustizieri la norma, come
dovessero reprimere tante insolenze, ed emendare le
oppressioni. Stabilì in quel suo famoso <i>Capitolo</i>, che
incomincia <i>Ad Regale fastigium</i>, istromentato dal celebre
Giureconsulto Bartolommeo di Capua suo Protonotario,
che i Giustizieri, sopra questi eccessi non
procedendo per via giudiziaria, nè ricercando <i>cognitionalia
ordinare certamina</i>, ma solamente <i>facta de injuriis,
rapinis, et damnis illatis informatione summaria,
per facti notorium, vel rei evidentiam, famam publicam,
aut designationem aliam attestantem commissam
injuriam</i>, la facessero correggere e prontamente
emendare.
</p>

<p>
Prescrisse loro ancora, che per pruova della turbazione
fossero solo contenti di proponere un general
editto, nel quale senza specificar le persone perturbatrici,
s'invitasse generalmente <i>quicumque sua interesse
putaverit, visurus accedat producendorum in causa testium
juramenta, et oppositurus, quae circa rei substantiam
voluerit allegare</i>.
</p>

<p>
Chiunque leggerà in questo capitolo le tante ragioni
che Roberto allega per giustificarlo, e per farlo apparire
moderato, e non eccedente la sua regal potestà,
non potrà non essere sorpreso di maraviglia, vedendo
un Re, che non intende altro che di tener pacato ed
in riposo il suo Regno, e di rimover perciò da quello
le rapine e le violenze, perchè punto non s'offendesse
la libertà ecclesiastica, parlar con tanta riserba e moderazione,
<span class="pagenum" id="Page_32">[32]</span>
e con tante clausole piene di sommo rispetto
e riverenza; come se a' Principi non fosse permesso
per quiete de' loro Stati stabilire più forti ed efficaci
leggi per estirpar que' mali e que' disordini onde vengono
afflitti. Egli si protesta in prima, che quantunque
contro le persone de' Prelati e de' Cherici comunemente
la sua potestà non s'estenda; nulladimanco
per la protezione e difesa che deve tenere di tutti i
sudditi del suo Regno, perchè non siano oppressi,
questo faceva che s'innalzasse il potere dell'eminente
suo braccio. Concede di vantaggio, che i suoi Magistrati
non possano contro le persone de' Prelati e dei
Cherici, e nelle loro cause procedere per via di cognizion
giudiciaria, e con formati processi; e perciò
vuole, che si proceda per via di summaria ed estragiudizial
cognizione, con tante moderazioni e rispettose
riserve. Si dichiara e si protesta ancora, che si
muove a ciò fare unicamente per affetto di carità e
di compassione. Allega perciò l'esempio del Re Davide,
che soccorse gl'Isdraeliti oppressi: di que', che per loro
scampo confuggono alle statue de' Principi: che sia
legge di natura ripulsare dal congiunto o vicino l'ingiurie:
allega finalmente l'esempio di Mosè, il quale
vedendo un Ebreo essere malmenato ed oppresso da
un Egizio, lo stese morto a terra.
</p>

<p>
Ma quello che maggiormente dimostra la sua moderazione,
si è il considerare, che tutto ciò stabilì non
per via di legge e di solenne editto, ma per forma
di <i>Lettera Regia</i> di maniera che volle, che questo suo
regolamento non si dovesse avere come sua Costituzione,
in vigor della quale potessero i suoi Magistrati
per se medesimi procedere, siccome regolarmente provedono
in tutti gli altri casi, come esecutori delle leggi,
<span class="pagenum" id="Page_33">[33]</span>
senza aver bisogno, che il Principe lor dia altra
spezial facoltà; ma ordinò, che i Giustizieri facendosi
il caso, dovessero ricorrere al Principe, e da quello
ricevere particolari lettere, onde si comunicasse loro
questa autorità, intendendo per ciò che in questi casi
avrebbero proceduto non per via d'ordinaria potestà,
ma per quella comunicata loro dal Principe, a cui si
appartiene unicamente, per la potestà economica di
reggere i suoi Stati, e sovente per modi, ed espedienti
estraordinarj, e non comunali, dipendenti dalla suprema
potestà del suo eminente braccio. Quindi è, che
Bartolommeo di Capua<a class="tag" id="tag42" href="#note42">[42]</a> istesso, per la di cui penna
fu il Capitolo dettato, notò, che questo non era Capitolo,
cioè Costituzione, ovvero Editto, <i>sed forma literae
Regiae Curiae, quae debet dirigi Officiali a Rege
in pendenti, alias Officialis ipse non potest procedere
secundum formam hujus Capituli: Et ita se habet consuetudo
Magnae Curiae Vicariae, et omnium Civitatum
Regni:</i> ond'è, che niuno Ufficiale può procedere,
<i>nisi ex</i> Regia commissione, come notò assai a proposito
de Bottis<a class="tag" id="tag43" href="#note43">[43]</a>.
</p>

<p>
E quindi nacque la pratica continuata di mano in
mano insino a' tempi nostri, che senza spezial commessione
del Re, niun Tribunale può procedere servata
la forma di questo Capitolo. Nel Regno degli
Aragonesi, e nel principio ancora del Regno degli
Austriaci, nel quale, come vedremo, il Tribunal del
Sacro Consiglio di S. Chiara era nella sua maggiore
elevatezza e splendore, e superiore a tutti gli altri,
procedeva sì bene senz'altra commessione regia; ma
ciò avveniva, perchè questo Tribunale rappresentava
<span class="pagenum" id="Page_34">[34]</span>
in tutto la persona del Re e sotto il suo nome tutto
si spediva; ond'è, che sovente, come attesta l'istesso
Bottis, soleva rimettere queste cause alla Gran Corte
della Vicaria, alla quale davasi autorità di poter procedere
contro gli Ecclesiastici <i>servata forma Capitulorum
Regni</i>. Quindi negli Archivj di questo Tribunale
osserviamo perciò molti processi fabbricati a tenore
de' medesimi Capitoli. Ma innalzato da poi a' tempi
degli Austriaci sopra tutti gli altri Tribunali quello
del Collateral Consiglio, ed avendo tratto a se le supreme
preminenze, ed ogni potestà economica, e lasciata
agli altri Tribunali l'independenza per ciò, che
riguarda le cose di giustizia, quindi nacque quello
stile, che ora riteniamo, che da questo Tribunale, come
rappresentante la persona del Re, si spediscono
lettere regie, per le quali si commette regolarmente
al S. C. che procedesse servata la forma di questi capitoli,
e prima anche solevan commettersi al Cappellano
Maggiore. Non vi sarebbe niuna implicanza perchè
queste lettere non si potessero ancora drizzare al
Reggente della Gran Corte della Vicaria, ovvero ai
Presidi delle province, che anticamente erano chiamati
Giustizieri, e ad altri Ufficiali Regj. Abbiamo
molte di queste lettere drizzate da Roberto istesso al
Reggente della Vicaria e suoi Giudici, com'è quella,
che si legge sotto il titolo <i>de Spoliatis pro Laico contra
Clericum</i>, e che comincia: <i>Omnis praedatio</i>; e l'altra
che leggiamo presso Chioccarello: a' Giustizieri di
Appruzzo <i>Ultru, et Citra flumen Piscariae</i>: a' Giustizieri
di Val di Crati, e Terra Giordana: a' Giustizieri
di Terra di Lavoro, ed a coloro del Contado di Molise.
L'istesso fece Carlo Duca di Calabria suo figliuolo,
Carlo III di Durazzo, Alfonso I e gli altri
<span class="pagenum" id="Page_35">[35]</span>
Re successori, come vedremo più innanzi. Ma ne' nostri
tempi e de' nostri avoli, essendo più che mai cresciuta
l'audacia e temerità de' Prelati, si è riputato
migliore, per non esponere questi inferiori Ministri ai
loro fulmini, e non entrare perciò in cimenti, di dirizzarsi
queste lettere al Tribunal supremo del S. C. il
qual regolarmente perciò vi procede.
</p>

<p>
Ma tanta moderazione del Re Roberto, tanto suo
rispetto, a niente giovò a questo Principe, perchè i
Prelati ed i Canonisti non declamassero contro questo
suo regolamento. Sin da' tempi di Luca di Penna<a class="tag" id="tag44" href="#note44">[44]</a>,
che scrisse sotto il Regno di Giovanna I: <i>Hoc statutum</i>,
com'egli dice, <i>multi Praelati, et Canonistae nitebantur
infringere, dicentes, Principem Secularem nihil
posse contra Clericos, et eorum causas directe, vel indirecte
statuere, sed ipsi circa hoc inique loquuntur</i>:
tanto che bisognò ch'egli impugnasse la sua penna
per confutare i loro errori. E ne' tempi posteriori, essendo
più cresciuta la licenza degli Scrittori ecclesiastici,
furon da essi sempre questi rimedi combattuti e
riputati, com'essi dicono, offensivi alla immunità, ovvero
libertà ecclesiastica. Nel decimoterzo tomo dei
MS. giurisdizionali raccolti da Bartolommeo Chioccarelli,
si legge una relazione delle tante controversie
che sono state tra' Ministri del Re, e gli Ecclesiastici
sopra questi Capitoli: si leggono ancora diverse allegazioni
in jure fatte per difesa e per mostrar la giustizia
de' medesimi: all'incontro quanto siansi affaticati
gli Ecclesiastici per distruggere e far togliere la
loro osservanza ed esecuzione; ma non ostante questi
loro sforzi, per lo decorso di più secoli sono rimasti
<span class="pagenum" id="Page_36">[36]</span>
sempre stabili e fermi, e sono stati presso di noi sempre
in uso, e praticati sotto quanti Principi mai da
Roberto in qua hanno dominato questo Regno, e tuttavia
sono nel lor fermo vigore ed inalterabil osservanza.
</p>

<p>
Di Roberto, oltre del Capitolo ad <i>regale fastigium</i>,
ne abbiamo tre altri ordinanti il medesimo, drizzati
secondo i casi accaduti a' suoi Uffiziali che si leggono
impressi tra' Capitoli del Regno spediti da lui negli
ultimi anni del Regno. Il primo è sotto la rubrica:
<i>Conservatorium pro Laico contra Clericum</i>: che comincia:
<i>Charitatis affectus</i>, drizzato a' Giustizieri d'Apruzzo
<i>Ultra</i>, ad istanza di Ruggiero Conte di Celano
per le molestie e turbazioni che gl'inferivano l'Abate,
ed i Monaci del Convento di S. Maria della Vittoria.
Il secondo, che comincia: <i>Finis praecepti charitas ed
è sotto il titolo, Conservatorium pro Clerico contra
Clericum</i>, fu drizzato al Giustiziere di Val di Crati
e Terra Giordana, e fu spedito ad istanza di Giovanni
Tavolaccio di Castrovillari Canonico Cosentino, per
l'ingiuste molestie che gli venivan date da Guglielmo
ed Oliviero Persona Cherici di Rossano, e da' loro
congiunti e seguaci. Il terzo fu drizzato da Roberto
al Reggente della G. Corte della Vicaria e suoi Giudici,
e si legge sotto il titolo, <i>de Spoliatis pro Laico
contra Clericum</i>, e comincia: <i>Omnis praedatio</i>: fu spedito
ad istanza di Perotto Scalese di Napoli, il quale
per essere stato con propria autorità, e violentemente
spogliato della possessione d'un Territorio, ch'egli
possedeva nelle pertinenze della città di Capua dal
Vicario dell'Arcivescovo di Capua, ebbe ricorso a Roberto
perchè vi dasse riparo. Oltre di questi che abbiamo
impressi tra' Capitoli del Regno, furono da
<span class="pagenum" id="Page_37">[37]</span>
Bartolommeo Chioccarelli da' regi Archivi raccolte consimili
lettere regie conservatoriali, spedite dal medesimo
Roberto, da Carlo Duca di Calabria suo figliuolo,
e da molti altri Re successori per quest'istesso fine
e drizzate a' loro Ufficiali.
</p>

<p>
Carlo Duca di Calabria, mentr'era Vicario Generale
del Regno, drizzò nell'anno 1322 consimili lettere
al Capitano di Napoli, spedite ad istanza di Francesco
Cannavacciolo di Napoli per le molestie che se
gl'inferivano sopra la possessione d'una sua casa, situata
dentro la Città di Napoli, dall'Abate Guglielmo
Caracciolo con alcuni altri Cherici. L'istesso Carlo
nel 1324 commette a' Giustizieri di Calabria, che a
tenor del Capitolo di suo padre facciano purgar lo
spoglio che avea patito Giovanni Canonico della maggior
chiesa di S. Marco d'una vigna e certi buoi, da
Guglielmo Malopere Primicerio di Napoli, e Vicario
dell'Arcivescovo di Cosenza. Nel 1328 anno della
morte del Duca di Calabria, il Re Roberto scrive alli
Giustizieri di Terra di Lavoro e Contado di Molise,
e d'Apruzzi <i>Citra</i> ed <i>Ultra</i>, che avendogli esposto
Francesco Abate del Monastero di S. Maria di Cinquemiglia,
che il Vescovo di Valve, pretendendo detta
Badia appartenersi alla sua Chiesa, voleva di fatto
spogliarlo della medesima, che mantenessero detto Abate
nella possessione pacifica di detto monastero, nella
quale lo ritrovavano, <i>dunec justa causa possessionis duraverit</i>.
Roberto istesso nell'anno 1337 manda consimili
lettere al Reggente e Giudici di Vicaria ed altri
suoi Ufficiali, che <i>juxta tenorem novi nostri Capituli</i>,
procedano su l'esposto fattogli da Tommaso Monsella
di Salerno Maestro Razionale della Gran Corte, che
stando egli in possesso del Castello di S. Giorgio situato
<span class="pagenum" id="Page_38">[38]</span>
in Calabria, il Vescovo di Melito, insieme con
altri laici lo turbavano, e tentavano con violenza occupar
i tenimenti del medesimo.
</p>

<p>
Il Re Carlo III d'Angiò nel 1383 scrisse al Gran
Giustiziere del Regno o suo Luogotenente, ed alli
Giudici della Gran Corte che rivocassero gli aggravi,
e violenze fatte per l'Arcivescovo di Napoli, o suo
Vicario per mezzo d'un Prete suo Cameriere in loro
nome a Simone Guazza di Giugliano, in eseguirgli di
fatto, e di propria autorità alcuni suoi beni mobili, pendente
l'appellazione d'una sentenza data a favore di
detto Cameriere, per un credito, che pretendeva conseguire
in nome del suddetto Arcivescovo.
</p>

<p>
Il Re Alfonso I d'Aragona nel 1440 drizzò consimili
lettere al Vescovo di Valenza Presidente del S. C. e
Viceprotonotario del Regno, ed alli suoi regi Consiglieri,
perchè a tenor di questi Capitoli emendassero lo spoglio,
che Febo Sanseverino Vescovo di Cassano avea patito
da Geliforte Spinello, il quale non ostante, che il
Sanseverino era stato promosso a quel Vescovado da
Bonifacio IX, e confermato da Papa Martino V, e per
più anni l'avea pacificamente posseduto, asserendosi
egli Vescovo, per forza, e fraude l'avea spogliato di
fatto, e s'era intruso in detto Vescovado. Il medesimo
Re nel 1478 scrisse al suo Vicerè, ed altri Ufficiali
in Calabria, che avendogli esposto il Prete Guglielmo
di Gambini di Mangano, pertinenza della città di Cosenza,
che possedendo egli con altri Preti per più di
venti anni alcuni beneficj, da certi altri Preti di fatto
n'erano stati spogliati, perciò gl'incarica, che costando
loro di questo spoglio, lo rivochino, e facciano mantenere
il medesimo nel possesso con fargli corrispondere
i frutti.
</p>

<p>
<span class="pagenum" id="Page_39">[39]</span>
</p>

<p>
Il Re Ferdinando I nel 1481 scrive al Vescovo di
Martorano, che non molesti in cosa alcuna Palamede
di Landro Vescovo di Catanzaro, nè impedisca l'esazione
de' frutti, e rendite del suo Vescovado, anzi se
avesse alcune rendite, o ragioni nella diocesi del suo
Vescovado glie le faccia corrispondere conforme e di
giustizia: e nell'anno 1485 scrive al Castellano di Catanzaro
che lo mantenga, e conservi nella pacifica possessione,
nella quale era stato, e stava del suo Vescovado, facendogli
corrispondere tutte le sue entrade e frutti spettanti
a quello. Il medesimo Re nell'istesso anno scrive
a Carlo Carafa Signore della terra di Montesarchio,
dicendogli, che Fra Jacopo Sordella dell'Ordine di
S. Gio: Gerosolimitano Commendatore della Commenda
di detta Terra gli avea esposto, che possedendo
detta Commenda concedutagli dalla sua Religione, ne
era stato di fatto scacciato da Fra Ipolito d'Amelia
in vigor di certe lettere ottenute surrettiziamente dalla
Corte di Roma: perciò gli ordina che costandogli di
questo spoglio per sommaria informazione, lo restituisca
nella possessione.
</p>

<p>
Il Gran Capitano D. Consalvo di Cordua nel 1503
scrive ad un Ufficiale regio, che l'Abate Guglielmo
Germano di Maratea, possedendo in vigor di Bolle
appostoliche la Badia di S. Giovanni d'Abate Marco
della diocesi di Cassano, n'era stato spogliato di fatto
da Giovanni Caseo, gli ordina perciò, che servata la
forma de' Capitoli del Regno restituisca detto Abate
nella possessione, e gliela mantenghi, <i>donec justa causa
possessionis duraverit</i>. Il medesimo Gran Capitano nell'anno
1506 ordina al Governadore di Calabria, che
essendo vero, che l'Abate di S. Giovanni di Florio
di Calabria sia stato spogliato di fatto dal Cherico
<span class="pagenum" id="Page_40">[40]</span>
Martino di Torponibus d'alcune Chiese, e Grancie annesse
alla sua Badia, lo rimetta nella primiera possessione,
e gliela conservi, <i>donec etc</i>.
</p>

<p>
Il Vicerè D. Giovanni d'Aragona Conte di Ripacorsa
nel 1507 scrive al Governador di Calabria, ed
agli altri Ufficiali di quella Provincia, che Fra Lodovico
di Nicotera Vicario Generale di detta Provincia
dell'Ordine di S. Francesco dell'Osservanza gli
avea esposto, che da molti Prelati di quella provincia
eran usate molte violenze a' Frati Osservanti del
suo Ordine, che perciò ordina a detti ufficiali, che
ad ogni istanza del detto Vicario procedano co' dovuti
rimedi, che con effetto detti Prelati cessino
ogni via di fatto, e di violenza contro detti Osservanti:
ma se pretendono cos'alcuna, propongano le
loro ragioni avanti Giudici competenti. Il medesimo
Conte in detto anno scrive al Capitano di Cariati,
dicendogli, che li giorni passati essendo stato spedito
dal S. C. un editto, giusta la forma de' Capitoli del
Regno, a favore di Tommaso Assagno Paleologo, il
qual dicea essere stato turbato dal Vescovo di Cariati
sopra la possessione del Casale di Belvedere, e territorj
di Malapezza; dovendosi quello affiggere nelle
porte della maggior Chiesa di Cariati, ed essendo ivi
apparecchiato l'Algozino con l'editto in mano, ed il
Giudice, Notajo e Testimonj per far l'atto dell'affissione;
il Vicario del Vescovo colla maggior parte del
Clero uscendo della Chiesa, levarono l'editto da mano
dell'Algozino, e lo stracciarono, maltrattandolo insieme
col Notajo, non senza grave offesa della dignità
del S. C. comanda perciò al suddetto Capitano, che
ordini al detto Vicario, ed a que' Preti, che v'intervennero,
che fra quindici giorni debbiano venire in
<span class="pagenum" id="Page_41">[41]</span>
Napoli a presentarsi avanti il Vicerè, e non mai partire
senz'espressa sua licenza.
</p>

<p>
Nell'anno 1574 Decio Caracciolo Abate della regal
Cappella, ed Abadia di S. Pietro a Corte di Salerno,
avendo dimandato al Vicerè esser conservato, e mantenuto
nel quasi possesso d'esercitare alcune sue giurisdizioni
spirituali e temporali, che teneva in detta
Badia, nel quale era turbato dall'Arcivescovo di Salerno,
che pretendeva di fatto spogliarlo di quelle; fu
commesso l'affare al Regio Cappellan Maggiore, che
provvedesse servata la forma di questi Capitoli, avanti
del quale, speditosi il solito editto, comparve l'Arcivescovo,
e formatosi processo, fu l'Abate mantenuto
nella possessione delle giurisdizioni di detta sua Chiesa.
</p>

<p>
Nel 1593 avendo Giovanni Alfonso, Ferrante, ed
altri della famiglia Buonuomo della città di Pozzuoli
esposto al Vicerè, che tenendo essi nella maggior Chiesa
una Cappella con un Sepolcro antico di loro Antenati,
il Vescovo di Pozzuoli di fatto, e di notte avea
fatto diroccare e levar detto sepolcro; dimandarono,
che siccome di fatto s'era levato, così fosse riposto,
e conservati nella possessione, nella quale erano. Fu
il negozio dal Vicerè rimesso al Cappellan Maggiore,
il quale, servata la forma di questi Capitoli, spedì il
solito editto; ed ancorchè il Vescovo di quest'editto
n'avesse avuto ricorso in Roma, e dalla Congregazione
de' Cardinali fosse spedita lettera al Nunzio in Napoli,
che facesse ordine al Cappellan Maggiore, che sotto
pena di scomunica rivocasse l'editto, e che non tollerasse
questa pratica, come pregiudiziale alla giurisdizione
ecclesiastica, nulladimanco dal Cappellano
Maggiore, e dal Collateral Consiglio fu fatta consulta
al Vicerè insinuandogli, che non dovesse tener conto
<span class="pagenum" id="Page_42">[42]</span>
delle pretensioni di Roma, essendo l'osservanza di questi
Capitoli antichissima nel Regno, e fondati a somma
giustizia, per evitare gli spogli e le violenze.
</p>

<p>
Nel corso d'un altro secolo appresso, insino a' dì
nostri, s'è tenuto questo stile sempre per fermo e costante,
e gli Archivj del S. C. sono pieni d'innumerabili
processi fabbricati sopra l'osservanza de' medesimi:
tanto che oggi presso noi questa osservanza non
riceve più contrasto, nè ammette più dubbio o difficoltà
alcuna.
</p>

<div class="chapter">
<h3 id="lib22cap5">CAPITOLO V.
<span class="smaller"><i>Delle quattro Lettere Arbitrarie.</i></span></h3>
</div>

<p>
Fra' capitoli del Re Roberto, non sono meno celebri
i Conservatori regj, che le quattro Lettere Arbitrarie:
riconoscono per Autore anch'elle questo savio
Principe, il quale usando ora rigore, ora clemenza,
secondochè la quiete e tranquillità del suo Regno richiedevano,
le drizzava alli Giustizieri delle province.
Ne leggiamo ancora un'altra diretta a Giovanni
di Haya Maestro Giustiziero e Reggente della Corte
della Vicaria, la quale in alcuni esemplari va sotto la
rubrica: <i>Litera arbitralis</i>; in altri sotto il titolo: <i>De
Praeminentia M. C. Vicariae</i>, e comincia: <i>Si cum sceleratis</i>.
Quest'ultima, come quella che contiene le grandi
prerogative che furono solamente concedute al Gran
Giustiziero e suo Tribunale, e non agli altri Giustizieri
delle province, come di procedere contro i disrobatori
di strade, omicidi, ladri, famosi ladroni ed
altri, per loro gravi ed infami delitti, senza accusa e
<span class="pagenum" id="Page_43">[43]</span>
senz'ordine; e di poter procedere col solo processo informativo
alla tortura de' rei (prerogativa, che unicamente
s'appartiene al Tribunal della Vicaria): ciò che
non essendo stato ad altri conceduto, siccome furono
le altre quattro lettere arbitrali drizzate a' Giustizieri
delle province; quindi avvenne, che questa non si annoverasse
tra le quattro, ma la facessero passare sotto
il titolo <i>de Praeminentia M. C. Vicariae</i>. Girolamo
Calà<a class="tag" id="tag45" href="#note45">[45]</a> nel Trattato che compilò sopra questo soggetto,
credette che tal prerogativa non dal Re Roberto
fosse stata data a questo Tribunale, ma che prima
l'avea già avuta da Carlo II suo padre per lo capitolo
in <i>accusatis</i>; e che per questo capitolo si cum
<i>sceleratis</i>, da Roberto le fosse stata tolta più tosto che
conceduta, vedendosi essere stato quello drizzato a
Giovanni di Haya, a cui unicamente fu conceduto tal
arbitrio per le sue particolari ed eminenti virtù di
fede, di giustizia e di zelo, e d'odio contro gli scellerati:
dice però che da Roberto fu restituita tal preminenza
a questo Tribunale per lo Capitolo <i>juris censura</i>,
e per l'altro <i>provisa juris sanctio</i>. Ma non bisogna
allontanarsi da quel che sentirono gli altri nostri
Scrittori regnicoli, essere stata tal autorità ed
arbitrio conceduto da Roberto a Giovanni, non già
per le sue particolari virtù, ma come Gran Giustiziero
della G. C. della Vicaria, per cui venne comunicata
al suo Tribunale. Assai più s'ingannò quest'Autore,
quando scrisse, che da Roberto le fosse
stata restituita tal preminenza per li Capitoli <i>juris censura</i>,
e <i>provisa juris sanctio</i>, come se quelle lettere
fossero state drizzate al Gran Giustiziero di quel Tribunale.
<span class="pagenum" id="Page_44">[44]</span>
Il Capitolo <i>juris censura</i>, come si vedrà più
innanzi, fu drizzato al Capitano di Napoli, Ufficiale,
come si è detto, ch'era allora affatto diverso, e distinto
dal Giustiziere della Vicaria: e l'altro conviene
a tutti i Giustizieri delle province, non già unicamente
al Giustiziere della G. C.
</p>

<p>
Furono chiamate <i>Lettere Arbitrarie</i>, non solo perchè
Roberto le concedè rivocabili a suo volere e beneplacito;
ma anche perchè si commetteva all'arbitrio
degli Ufficiali di procedere ne' delitti in ogni tempo,
o con tortura o senza, o con accusa, o per inquisizione,
ovvero con composizione, usando clemenza, o con imporre
le pene stabilite dalle leggi, usando rigore. Una
di queste lettere porta perciò il titolo: <i>De Arbitrio concesso
Officialibus</i>. L'altra, de Componendo, et Commutatione
poenarum. La terza, <i>Quod latrones, disrobatores
stratarum, et piratae omni tempore torqueri
possunt</i>; e l'altra, <i>de non procedendo ex officio, nisi
in certis casibus, et ad tempus</i>. Quella che fu drizzata
a Giovanni di Haya pure fu detta <i>Lettera Arbitrale</i>;
perchè nella fine si leggono queste parole: <i>In
his enim tibi plenam potestatem meri, et mixti Imperii,
ac arbitrium competens duximus concedendum</i>.
È da credere che fosse stata dettata da Bartolommeo
di Capua, come quella, che porta la data del 1313,
quinto anno del Regno di Roberto.
</p>

<p>
Fabio Montelione da Girace in quel suo ridicolo
Commento, che fece nell'anno 1555 sopra queste
quattro Lettere Arbitrarie, dedicato da lui a Carlo Spinelli
I, Duca di Seminara, portò opinione, che la prima
lettera arbitrale fosse quella, che tra' capitoli del
Regno leggiamo sotto la rubrica <i>De non procedendo
ex officio, ec</i>. la qual comincia: <i>Ne tuorum:</i> ma se
<span class="pagenum" id="Page_45">[45]</span>
deve attendersi l'ordine de' tempi, dovrà quella riputarsi
l'ultima, non la prima. Fu questa istromentata
per Giovanni Grillo Viceprotonotario del Regno, dopo
la morte di Bartolommeo di Capua, nel 1329 ventesimo
primo anno del Regno di Roberto, come porta
la sua data; la quale deve correggersi, ed in vece di
<i>Regnorum nostrorum anno</i> 20 deve leggersi <i>anno</i> 21.
In questa si dà arbitrio e potestà a' Presidi e Capitani
di poter procedere <i>ex officio</i> in alcuni delitti,
senza querela, o accusazione, cioè in tutti quelli, dove
dalle leggi vien imposta pena di morte civile o
naturale, ovvero troncamento di membra: ove si tratti
d'ingiuria inferita a persone ecclesiastiche, pupille e
vedove: e finalmente negli omicidj clandestini, ove non
appaja accusatore alcuno.
</p>

<p>
Più antica certamente fu quella, che leggiamo sotto
la rubrica <i>de Arbitrio concesso Officialibus</i>; che comincia:
<i>Juris censura</i>. Quella fu dettata da Bartolommeo
di Capua nel 1313 quinto anno del Regno di
Roberto, come è chiaro dalla sua data somministrataci
da Jacopo Anello de Bottis nelle sue addizioni
a questo capitolo. A chi fosse stata drizzata, ce ne
mette in dubbio l'edizione vulgata, nella quale si legge:
<i>Magistris Rationalibus etc</i>. e Bottis, il quale riferisce
in altre edizioni leggersi indrizzata <i>Iustitiario Basilicatae</i>.
Ma dal corpo della lettera è facile conoscere,
che quella fosse stata drizzata al Capitano di Napoli
poichè si commette al suo arbitrio, e potestà, per li
frequenti eccessi, che si commettevano nella città di
Napoli e di Pozzuoli, e ne' loro distretti, dove erano
insorti famosi ladroni, disrobatori di strade, incendiari,
rattori violenti, ed altri autori d'enormi scelleraggini
e d'infami delitti, che procedesse in quelli con ogni
<span class="pagenum" id="Page_46">[46]</span>
severità e rigore, postergato ogni ordine, non osservate
le regole comuni prescritte ne' Capitoli del Regno;
ma attendendo solamente alla pura e semplice sostanza
della verità, col consiglio del suo Giudice, sterpi, e
svella da que' luoghi questi reprobi, ed uomini sì rei,
affinchè ritorni in quelli la quiete, <i>nocendi facultas
abeat, et pacis optata amaenitas suavius reviviscat</i>. È
noto, che al Capitano di Napoli s'apparteneva in quei
tempi anche il governo di Pozzuoli, e suo distretto,
come fu chiaramente dimostrato da Camillo Tutini nel
Teatro de' Gran Giustizieri del Regno, e da noi altrove
fu rapportato.
</p>

<p>
L'altra lettera arbitrale, che leggiamo sotto la rubrica:
<i>Quod latrones, disrobatores, etc</i>., e che comincia:
<i>Provisa juris sanctio</i>, non vi è dubbio, che pure
fosse stata da Roberto scritta per mano di Bartolommeo
di Capua; poichè sopra della medesima abbiamo
di questo Giureconsulto alcune note. Si dà facoltà per
la medesima a' Giustizieri del Regno, che contro gl'insigni
ladroni, che nelle strade, nelle case ed in mare
rubano, e contro altri malfattori notati di maggiori
scelleraggini, possano procedere in ogni tempo a tormentargli,
eziandio in giorno di Pasqua, senza accusatore,
senza ricercar plegierie, a loro arbitrio e facoltà.
</p>

<p>
L'ultima si legge sotto il titolo, <i>de Componendo,
et Commutatione poenarum</i>, e comincia: <i>Exercere volentes
benigne</i>. In questa Roberto, temperando il molto
rigore finora praticato, permette a' suoi Ufficiali, e dà
loro potestà di poter componere, e commutare con
multe pecuniarie le pene stabilite dalle leggi in questi
delitti, cioè, d'asportazione d'armi, per gli omicidj
<span class="pagenum" id="Page_47">[47]</span>
clandestini; commutar le pene, che gli Ufficiali medesimi
avranno imposte ne' loro banni, o che imponeranno
nell'avvenire all'università o persone particolari:
le pene delle difese, <i>de parendo juri</i>, e nell'altre
arbitrarie, e nelle multe. In tutti questi casi
loro si permette, avuto riguardo alla povertà, all'impotenza,
ovvero ad altra ragionevol cagione, <i>in certa
quantitate pecuniae componere pro Curiae nostrae
parte</i>.
</p>

<p>
Fu per questa lettera arbitrale Roberto biasimato
d'avarizia da' suoi detrattori, e che avesse perciò oscurata
la fama delle altre virtù sue; e Scipione Ammirato
ne' suoi Ritratti rapporta, che questo savio Re
fosse stato perciò biasimato d'avarizia, e creduto essere
stato cagione delle molte discordie e divisioni,
che nacquero in molte città del Regno tra' lor Cittadini
per le composizioni, ch'egli traea dagli misfatti
de' suoi sudditi, più in danari che in sangue; e ch'egli
era solito scusarsi con dire, che tutto ciò gli conveniva
di fare per aver onde nudrire cotante armate,
che quasi ogni anno era costretto di mettere in punto
per la ricovrazione del Regno di Sicilia. Ma chiunque
considererà, che Roberto queste composizioni le
ristrinse a certi non gravi delitti con tanta riserva e
moderazione, ed avuto ogni riguardo alla condizione
delle persone, ed a molte altre circostanze, secondo
l'arbitrio d'un uomo prudente e da bene, non lo
condannerà certamente per sordido ed avaro.
</p>

<p>
Queste sono le cotanto presso di noi celebri e famose
Lettere Arbitrarie, sopra le quali sin da' tempi
della Regina Giovanna I, il Viceprotonotario Sergio
Donnorso fece un Commento, del quale fa egli menzione
<span class="pagenum" id="Page_48">[48]</span>
nelle note a' Capitoli del Regno<a class="tag" id="tag46" href="#note46">[46]</a>, e di cui fu
anche ricordevole Pier Vincenti nel suo Teatro dei
Protonotari del Regno<a class="tag" id="tag47" href="#note47">[47]</a>; le quali nell'investiture dei
Feudi furon da poi concedute a' Baroni insieme col
mero e misto imperio; non che Roberto avesse quelle
a loro concedute, poichè esse furono drizzate a' Giustizieri,
non a' Baroni, i quali allora non aveano giurisdizion
criminale, nè il mero e misto imperio, siccome
aveano i Giustizieri delle province. I Baroni insino
al Regno d'Alfonso I d'Aragona, ovvero, come
credettero alcuni, di Giovanna II, non aveano nelle
loro terre e castella, che la giurisdizion civile. Non
potevano prima d'Alfonso i Feudatari, che possedevano
terre con Vassalli, esercitar altra giurisdizione,
se non quella infima e bassa, indrizzata unicamente
a sedar le liti e le discordie, che sogliono nascere tra
gli abitatori de' luoghi, creando a questo fine alcuni
Ufficiali annuali chiamati Camerlenghi, i quali non
avean altra giurisdizione, che di conoscere e giudicare
d'alcune cause minime e sommarie.
</p>

<p>
I Giustizieri delle province, ed il Tribunal della
Gran Corte erano quelli Magistrati, che esercitavano
l'alta e piena giurisdizione sopra tutti i castelli e luoghi
del Regno<a class="tag" id="tag48" href="#note48">[48]</a>. Non altrimenti che praticavasi a' tempi
de' Romani, i quali nelle loro città e terre aveano
minori Magistrati, che s'eleggevano dal Corpo delle
medesime chiamati <i>Defensores</i>, da' quali s'esercitava
<span class="pagenum" id="Page_49">[49]</span>
una bassa, ed infima giurisdizione, consistente nella
cognizione delle cause minime, e sommarie civili.
</p>

<p>
In luogo di questi <i>Difensori</i>, secondo avvertì a proposito
Andrea d'Isernia<a class="tag" id="tag49" href="#note49">[49]</a>, succederono poi nel nostro
Regno i Baglivi de' luoghi, i quali conoscevano
delle cose civili, de' furti minimi, de' danni dati, dei
pesi e misure, e d'altre cause leggieri, e di picciolo
momento<a class="tag" id="tag50" href="#note50">[50]</a>. Ma le cose più gravi, e massimamente
quelle, che riguardavano il mero imperio, e la giurisdizione
criminale, secondo le leggi de' Romani, appartenevano
a' Presidi delle province, in vece de' quali
da poi nel nostro Regno furono costituiti i Giustizieri
delle Regioni<a class="tag" id="tag51" href="#note51">[51]</a>. E però non è maraviglia, che le concessioni
delle Terre con vassalli, portassero con esso
loro quell'infima giurisdizione, come a loro coerente,
e da esse inseparabile, e non il mero imperio e la
giurisdizion criminale, che non poteva dirsi alla medesima
coerente, siccome quella, che non da' proprj
Magistrati, ma da' Presidi prima soleva esercitarsi, e da
poi non da' Baglivi de' luoghi, ma da' Giustizieri delle
regioni.
</p>

<p>
Marino Freccia<a class="tag" id="tag52" href="#note52">[52]</a> testifica perciò, che avendo egli
letto il privilegio che fece Carlo I d'Angiò, quando
donò al suo figliuolo unigenito la città di Salerno col
titolo di Principato, con altre terre e città, come Ravello,
Amalfi, Sorrento, Nocera e Sarno, gli concedè
solamente in questi luoghi la giurisdizione civile, e fu
<span class="pagenum" id="Page_50">[50]</span>
notato per cosa rara, che nella città di Salerno gli
concedesse ancora la giurisdizion criminale, circoscritta
però dal circuito delle mura, e dentro quelle ristretta,
e non oltre; ma ciò fu <i>propter titulum suae dignitatis</i>,
come dice questo Scrittore, poichè in questi tempi i
Baroni non aveano giurisdizion criminale. Chi cominciasse
a concederla, vario e discorde è il parere dei
nostri Autori. Matteo d'Afflitto<a class="tag" id="tag53" href="#note53">[53]</a>, Grammatico<a class="tag" id="tag54" href="#note54">[54]</a>,
Caravita<a class="tag" id="tag55" href="#note55">[55]</a>, il Presidente de Franchis<a class="tag" id="tag56" href="#note56">[56]</a>, ed altri
sostennero, che il primo fosse stato il Re Alfonso I
d'Aragona; e quest'ultimo Scrittore dice non essersi
ciò posto in uso, se non da' Re Aragonesi. Altri, come
Francesco d'Amico<a class="tag" id="tag57" href="#note57">[57]</a>, il reggente Capecelatro<a class="tag" id="tag58" href="#note58">[58]</a> e
Capobianco<a class="tag" id="tag59" href="#note59">[59]</a>, la riportano un poco più in dietro,
cioè a' tempi della Regina Giovanna II; ma se dobbiamo
credere a quel gravissimo istorico, Angelo di
Costanzo<a class="tag" id="tag60" href="#note60">[60]</a>, bisognerà dire, che il nostro Re Roberto
fosse stato il primo. Favellando questo Scrittore della
liberalità di questo Principe, narra, che per infiniti
privilegi conceduti a' Baroni, a' Cavalieri particolari,
tanto Napoletani quanto dell'altre terre del Regno, si
vedea quanto fosse stato verso i medesimi liberalissimo,
<i>a' quali donò Titoli, Castella, e Feudi con giurisdizioni
criminali, essendo fin a quel tempo costume, che
rarissimi de' Conti del Regno avessero la giurisdizione
criminale nelle lor terre; e questo Istorico medesimo</i>
<span class="pagenum" id="Page_51">[51]</span>
rapporta ancora, che il Re Ladislao concedè la giurisdizione
criminale ad Antonello di Costanzo sopra
Tevarola, dov'egli ed i suoi per ottanta anni non avevano
avuto altro che la civile<a class="tag" id="tag61" href="#note61">[61]</a>.
</p>

<p>
Che che ne sia, se Roberto o altri suoi successori
a qualche suo benemerito avesse usata questa insolita
liberalità, egli è certo, che da Alfonso I e dagli altri
Re aragonesi suoi successori, furon poste in uso;
e con maggior frequenza fu, nelle concessioni fatte ai
Baroni, data la giurisdizione criminale, o nell'investiture
fu conceduto loro anche la potestà, ed arbitrio
contenuto in queste quattro Lettere Arbitrarie, ed oggi
si è ridotto a stile, e quasi formolario di tutte l'investiture,
che si danno, di mettervi anche questa facoltà
per clausola.
</p>

<p>
Da ciò n'è nato, che siccome prima queste lettere
erano a beneplacito ed arbitrio del Principe, rivocabili
e ristrette a certi confini; così per quel che riguarda
le persone de' Baroni, per le concessioni, che
ne tengono nelle loro investiture, sono irrevocabili;
e maggiore si vide in ciò essere stata l'autorità, ed
arbitrio dei medesimi, che degli Ufficiali regi, a' quali
(come al Reggente e suoi Giudici della G. C. della
Vicaria, a' governadori delle province, Capitani delle
terre ed altri Ufficiali del Regno) fu prescritto dall'Imperador
Carlo V per mezzo di sue prammatiche<a class="tag" id="tag62" href="#note62">[62]</a>
il modo di componere i delitti e commutar le
pene corporali in pecuniarie, e vietato di farlo senza
suo consenso o del Vicerè del Regno, e senza rimession
della parte offesa, o ne' casi che si dovesse imporre
<span class="pagenum" id="Page_52">[52]</span>
pena di morte naturale, o di troncamento di
membra. E poichè a' Baroni si trovavano concedute
quelle lettere, affinchè il loro arbitrio stasse ristretto
fra' termini del dovere e di giustizia; quindi l'istesso
Imperador Carlo V con altra sua particolar prammatica<a class="tag" id="tag63" href="#note63">[63]</a>
stabilita per li Baroni e loro Ufficiali ordinò
che non dovessero abusarsi della facoltà, che tenevano
nella commutazion delle pene, ma servirsene fra' termini
del giusto e con ragionevol modo: minacciandogli
in caso d'abuso della privazione de' loro privilegi.
</p>

<div class="chapter">
<h3 id="lib22cap6">CAPITOLO VI.
<span class="smaller"><i>De' Riti della Regia camera.</i></span></h3>
</div>

<p>
Pure sotto il Regno di Roberto furono compilati
i riti della Regia Camera. Questo Tribunale non solo
in tempo dell'Imperador Federico II si reggeva dai
maestri Razionali, ma anche nel Regno di questi Re
angioini. Erano questi Ufficiali di grande autorità, e
perciò vediamo i più distinti personaggi di que' tempi
impiegati a queste cariche; e dalla Regina Giovanna I
furono di maggiori prerogative e privilegi arricchiti. La
principal loro incombenza era d'invigilare sopra i diritti
e rendite fiscali, costringere i minori Ufficiali
come Doganieri, Tesorieri, Credenzieri ed altri, a render
ragione della loro amministrazione, ricevere da essi
i conti dell'esazioni fatte, e raccogliere il denaro per
mandarlo alla Camera del Re. Queste rendite per la
maggior parte si cavavano da' dazi, gabelle, dogane,
<span class="pagenum" id="Page_53">[53]</span>
regalie e da altre ragioni fiscali, così antiche come
nuove. Nel Regno de' Normanni queste esazioni restringevansi
a poco numero, ed erano assai moderate, e
particolarmente in tempo del buon Re Guglielmo; ma
da poi che l'Imperator Federico I restituì le <i>regalie</i>,
che s'erano quasi perdute in Italia, e che tutti gli
altri Principi, al di lui esempio, vollero anche restituirle
ne' loro Stati, s'accrebbe il di lor numero, e
furono più pesanti. Così passato questo Regno dai
Normanni a' Svevi, Federico II ve n'impose delle nuove:
instituto, che fu poi dagli altri Re suoi successori
continuato, come quello che conduceva molto all'abbondanza
del loro erario, donde potevano sostenere più
grandi eserciti e numerose armate. I Re della casa
d'Angiò, ancorchè più volte ne' loro Capitoli promettessero
moderarle, e di ridurle secondo erano al tempo
del Re Guglielmo il Buono; con tutto ciò, per le lunghe
ed ostinate guerre che soffrirono, e particolarmente
per quella di Sicilia, non ne fecero nulla, anzi di
tempo in tempo più crebbero. Furono per ciò queste
ragioni fiscali divise in <i>antiche</i> e <i>nuove</i>.
</p>

<p>
Dell'<i>antiche</i>, cioè di quelle, che furono prima dall'Imperador
Federico II nel Regno di Guglielmo, e
suoi successori Normanni, abbiamo che Andrea d'Isernia<a class="tag" id="tag64" href="#note64">[64]</a>
ne formò due Cataloghi: uno se ne legge nelle
note, che fece alle Costituzioni del Regno sotto la rubrica
<i>de decimis</i>: e l'altro tra i riti della Regia Camera,
pure sotto il medesimo titolo<a class="tag" id="tag65" href="#note65">[65]</a>. In poche cose,
e sol nell'ordine è l'uno vario dall'altro: ecco il novero,
che ne fece nelle Costituzioni.
</p>

<p>
<span class="pagenum" id="Page_54">[54]</span>
</p>

<p class="center">
<i>Jura vetera sunt haec, videlicet.</i>
</p>

<ul>
<li><i>Dohana.</i></li>
<li><i>Anchoragium.</i></li>
<li><i>Scalaticum.</i></li>
<li><i>Glandium, et similium.</i></li>
<li><i>Jus Tumuli.</i></li>
<li><i>Portus, et Piscaria.</i></li>
<li><i>Jus Affidaturae.</i></li>
<li><i>Herbagium, Pascua.</i></li>
<li><i>Passagium vetus.</i></li>
</ul>

<ul>
<li><i>Jus Casei, et Olei non est ubique per Regnum.</i></li>
</ul>

<p>
Ecco l'altro che pose fra i Riti della Camera.
</p>

<p class="center">
<i>Jura vetera sunt haec.</i>
</p>

<ul>
<li><i>Jus Dohanae.</i></li>
<li><i>Jus Anchoragii.</i></li>
<li><i>Jus Scolatici</i>, ovvero</li>
<li><i>Jus Colli.</i></li>
<li><i>Jus Tumuli.</i></li>
<li><i>Jus Portus, et Piscariae vetus.</i></li>
<li><i>Jus Bucceriae vetus.</i></li>
<li><i>Jus Affidaturae herbagii, pascuorum, glandium, et similium.</i></li>
</ul>

<ul>
<li><i>Jus Casei, et Olei, non est ubique per Regnum.</i></li>
<li><i>Jus Passagii vetus.</i></li>
</ul>

<p>
Delle <i>nuove</i> parimente ne abbiamo del medesimo
Autore ne' luoghi allegati due cataloghi. Furono queste
introdotte da Federico II Principe appo gli Scrittori
Guelfi, che scrissero sotto il Regno degli Angioini,
riputato tiranno, e che angariasse in cento maniere
i suoi sudditi: Andrea d'Isernia sopra gli altri
l'ha sempre nelle sue opere malmenato, e dipinto per
<span class="pagenum" id="Page_55">[55]</span>
un crudele, e lo pone per ciò nel fuoco penace dell'Inferno:
dice nelle Costituzioni<a class="tag" id="tag66" href="#note66">[66]</a>, che perciò la
Chiesa non vuole le decime di queste esazioni, come
ingiuste, ed imposte da Federico contro Dio e la giustizia:
<i>De illis non vult Ecclesia decimas, tanquam de
male oblatis, quae imposita fuerunt per illum contra
Deum, et justitiam: per quod videtur ille Federicus
quiescere in pice, et non in pace</i>. E nel Rito I sotto
il titolo <i>de Jure Tinctoriae, et Celandrae</i>, dicendo che
questi dritti come nuovi ed odiosi non doveano stendersi
per interpetrazione, ma più tosto restringersi,
scrisse: <i>Imposita fuerunt haec ab eo, qui depositus
fuit a Regno, et Imperio: poena sua propterea in Inferno
crescit semper, sicut poena Arii, ut Augustinus
dicit</i>. Ma queste erano vane querele, parole inutili e
buttate al vento. S'incolpava, e detestava Federico per
avergli introdotti, si declamavano per empj ed ingiusti;
ma non per questo i Re Angioini, Roberto istesso,
e Carlo suo padre, sotto i quali egli scrivea,
gli tralasciarono; anzi Roberto per avergli rigidamente
esatti ed accresciuti ne fu imputato d'avarizia.
</p>

<p>
L'istesso Andrea<a class="tag" id="tag67" href="#note67">[67]</a>, che declamando dice, che la
Chiesa nè men per quelli vuol decime, ci racconta,
che Filippo Minutolo Arcivescovo di Napoli, mal soddisfatto
della convenzione passata col Re Carlo II che
si dovessero pagar le decime per le due terze parti,
lasciandone una, che si credette poter importare per
li nuovi ed illeciti diritti, tornò a moverne litigio,
credendo essere stato ingannato; ma dopo un lungo contrasto,
essendosi appurato che importava assai meno ciò
<span class="pagenum" id="Page_56">[56]</span>
che gli apparteneva, quando non voleva esigere per li
nuovi dazj, i quali importavano somma assai maggiore
dei vecchi, e che perciò bisognava restituir grosse somme,
niente curandosi più dell'indebita esazione, nè di
proseguirla per l'avvenire, pregò il Re che per grazia
glie le accordasse, e continuasse ad esigere le due terze
parti, come prima; e per togliere ogni scrupolo, il Re
acconsentì, che per l'avvenire si pagassero a lui due
parti intere; ma che ciò che gli veniva per questo
suo dono, dovesse impiegarlo per l'edificio del Duomo
di Napoli, e quello finito, se gli dovesse continuare
il pagamento con peso di pregare Iddio per l'anime
de' suoi genitori, e di dover ergere in quella Chiesa
alcuni altari, siccome narra Isernia, che a suo tempo
si faceva e si pagava<a class="tag" id="tag68" href="#note68">[68]</a>.
</p>

<p>
Questi nuovi diritti, secondo il novero, che fa Isernia
nelle Costituzioni del Regno, sono:
</p>

<p class="center">
<i>Nova sunt haec, videlicet.</i>
</p>

<ul>
<li><i>Jus Fundici Ferri.</i></li>
<li><i>Azarii. Picis.</i></li>
<li><i>Salis.</i></li>
<li><i>Jus Staterae, seu Celandrae.</i></li>
<li><i>Ponderaturae.</i></li>
<li><i>Jus Mensuraturae.</i></li>
<li><i>Riae de nove.</i></li>
<li><i>Jus Setae. Jus Cambii.</i></li>
<li><i>Saponis. Molendini.</i></li>
<li><i>Bechariae novae.</i></li>
<li><i>Imbarcaturae. Jus Sepi.</i></li>
<li><i>Jus Portus, et piscariae novum.</i></li>
<li><i>Jus Exiturae.</i></li>
<li><i>Jus Decini. Tentoriae.</i></li>
<li><i>Jus Marchium.</i></li>
<li><i>Jus Balistrarum. Jus Gallae.</i></li>
</ul>

<p>
<span class="pagenum" id="Page_57">[57]</span>
</p>

<ul>
<li><i>Jus Lignaminum non est ubique.</i></li>
<li><i>Jus Gabellae auripellis non est ubique per Regnum.</i></li>
<li><i>Jus Resinae, seu reficae majoris, et minoris non est ubique, sed Neapoli.</i></li>
</ul>

<p>
L'altro Catalogo delle medesime, che pose fra i
Riti è questo.
</p>

<p class="center">
<i>Jura nova sunt haec.</i>
</p>

<ul>
<li><i>Jus Fundici.</i></li>
<li><i>Jus Ferri.</i></li>
<li><i>Jus Azarii.</i></li>
<li><i>Jus Picis.</i></li>
<li><i>Jus Salis.</i></li>
<li><i>Jus Staterae, seu ponderaturae.</i></li>
<li><i>Jus Mensuraturae.</i></li>
<li><i>Jus Exiturae.</i></li>
<li><i>Jus Setae.</i></li>
<li><i>Jus Tinctoriae, et Celandrae.</i></li>
<li><i>Jus Cambii.</i></li>
<li><i>Jus Bucceriae novum.</i></li>
<li><i>Jus Imbarcaturae.</i></li>
<li><i>Jus Sepi.</i></li>
<li><i>Jus Partus, et Piscariae novum.</i></li>
<li><i>Jus Decini.</i></li>
<li><i>Jus Balistrarum.</i></li>
<li><i>Jus Reficae majoris, et minoris.</i></li>
<li><i>Jus Marium, saponis, molendini, et gallae, non sunt ubique, sed in Apulea.</i></li>
<li><i>Jus Lignaminum, non est ubique.</i></li>
<li><i>Jus Gabellae auripellis.</i></li>
</ul>

<p>
Di tutte queste ragioni fiscali, delle loro esazioni,
delle persone che erano obbligate a pagarle, del modo
di riceverne conto da' Doganieri, Credenzieri, Gabellotti,
ed altri minori Ufficiali, delle loro colpe e difetti
nell'amministrazione de' loro pleggi, degl'incanti,
che doveano premettersi per gli affitti, e degli escomputi
<span class="pagenum" id="Page_58">[58]</span>
pretesi, e di tutte le quistioni e liti che insorgevano
intorno a ciò tra le Parti e 'l Fisco, questo
Tribunale della Camera de' Conti n'era il giudice
competente. Veniva retto, oltre il Luogotenente del
Gran Camerario suo Capo, da' Maestri Razionali, chiamati
così, <i>a rationibus quibus praesunt</i><a class="tag" id="tag69" href="#note69">[69]</a>. Era perciò
questo Tribunale nomato <i>Auditorium rationum</i>: poi
fa detto <i>Audientia Summaria</i>: e finalmente <i>Camera
Summaria</i><a class="tag" id="tag70" href="#note70">[70]</a>. Accadevano per conseguenza molto spesso
de' dubbj intorno a tutte queste cose, ed i M. Razionali
li decidevano, e secondo le loro decisioni, da
quelle che furono in ogni tempo uniformi e costanti,
ne sursero vari Riti e stili di giudicare, e varie norme
e regole per potersi in casi simili, in decorso di
tempo, valere. Prima d'Andrea d'Isernia questi Riti
ed osservanze non si potevano ricavare, se non dai
libri del Tribunale, ove erano notati: e poichè a tutti
non era facile averne copia o comodità d'osservargli,
non erano così universalmente noti e palesi. Furono,
egli è vero, alcuni regolamenti a ciò attenenti fatti
inserire nelle nostre Costituzioni, come sotto il titolo
de <i>Officio Magistrorum Fundicariorum</i>, ed in alcuni
altri; ma dice l'istesso Andrea nelle note a questa
Costituzione, che gli altri statuti di Federico a ciò
riguardanti, erano nelle dogane, nè furono uniti a quel
volume delle Costituzioni: <i>Sicut dicunt alia statuta
Imperialia, quae sunt in Dohanis, nec sunt redacta in
hoc volumine</i>. Questo gravissimo Giureconsulto fu dunque,
che trattigli da' registri delle dogane e degli Atti
di quel Tribunale, gli compilò, e ridusse in quella
<span class="pagenum" id="Page_59">[59]</span>
forma che ora si leggono. Nè era da sperare che altri
avessero potuto con tanta diligenza, ed esattezza
por mano a quest'opra, con quanta da lui si fece.
Era stato egli creato M. Razionale dal Re Carlo II, e
poi visse tale in tutto il tempo che regnò Roberto,
che vuol dire 34 altri anni, sin che dalla Regina Giovanna
I non fosse innalzato al posto di Luogotenente;
onde niuno meglio di lui poteva darci i Riti di questo
Tribunale, e compilargli con tanta nettezza e dottrina,
con quanta si vede.
</p>

<p>
Ch'egli ne fosse stato il Compilatore, non è da
dubitare: abbiamo veduto per lo confronto fatto dei
Cataloghi di queste ragioni fiscali, riconoscer quelli
un medesimo Autore. È manifesto ancora da un altro
confronto, che può farsi di ciò che scrisse l'istesso
Andrea ne' Commentarj de' Feudi sotto il titolo, <i>Quae
sint regalia, in § vectigalia, in add. n. 14</i> e nelle note
alla Costituzione suddetta <i>de Officio Magistrorum Fundicariorum</i>,
e da ciò che si legge in questi Riti sotto
la rubrica <i>de jure fundici</i><a class="tag" id="tag71" href="#note71">[71]</a>, ove si veggono ripetute
<i>ad literam</i> l'istesse parole. Il medesimo Andrea nell'ultimo
Rito de <i>jure Dohanae</i> nel fine cita se stesso;
si rimette a quel ch'egli medesimo avea scritto <i>in cap.
unico, § Sacramentum, de consuet. rect. feud</i>. Ce lo
testificano ancora gli Autori suoi coetanei, o che fiorirono
non molto dopo lui. Luca di Penna fu suo contemporaneo,
perchè fu coetaneo di Bartolo, e quegli
attesta, il Compilatore di questi Riti essere stato Andrea<a class="tag" id="tag72" href="#note72">[72]</a>.
Goffredo di Gaeta, che nell'anno 1460 come
e' dice nel Rito<i> 2 de decimis</i>, compose i Commentarj,
<span class="pagenum" id="Page_60">[60]</span>
ovvero letture sopra i medesimi, passa in più luoghi
per cosa fuor d'ogni dubbio che Andrea ne fu l'Autore<a class="tag" id="tag73" href="#note73">[73]</a>.
Il medesimo scrissero Liparulo nella di lui
vita<a class="tag" id="tag74" href="#note74">[74]</a>, e l'Anonimo<a class="tag" id="tag75" href="#note75">[75]</a> Autor delle Note a' Riti suddetti.
E finalmente a lettere cubitali ciò si legge nel
Codice di questi Riti, che si conserva nell'Archivio
della Regia Camera, che porta in fronte questo titolo:
<i>Ritus Domini Andreae de Isernia super universis
juribus Dohanarum, et aliarum Regni Siciliae Gabellarum</i>.
</p>

<p>
Furono appellati da Andrea questi Riti <i>Jura Imperialia</i>,
non perchè l'Imperador Federico nella maniera,
che ora si leggono, gli avesse egli fatti compilare,
come fece del libro delle nostre <i>Costituzioni</i>; ma
perchè alcuni dritti, che si leggono in essi, furono
nuovamente da Federico introdotti, e chiamati per ciò
<i>jura nova</i>, ovvero <i>Imperialia</i>, a differenza degli antichi,
chiamati <i>jura vetera</i>, ch'erano prima di lui nel
Regno de' Normanni. Ancorchè Andrea d'Isernia, per
privato studio e diligenza, avesse fatta questa Compilazione,
non per pubblica autorità, siccome furono da poi
fatti compilare i Riti della G. Corte della Vicaria dalla
Regina Giovanna II, che per sua Costituzione diede
loro forza e vigore; non è però, che i medesimi non
abbiano avuta sempre, siccome ritengono ancora oggi,
tutta l'esecuzione ed osservanza, e che non abbiano
presso noi quel medesimo vigore, che hanno le leggi
nostre scritte, come dipendenti da un non mai interrotto
<span class="pagenum" id="Page_61">[61]</span>
stile, e da un antico uso di questo Tribunale<a class="tag" id="tag76" href="#note76">[76]</a>.
Egli è vero, che per lo corso poco men di quattro
secoli, da che furono compilati, molte cose sono mutate,
ed altre cose nuove introdotte, onde di questo
Tribunale, oltre i Riti, abbiamo ora anche molti Arresti
raccolti dal Reggente de Marinis; nulladimanco
in ciò, che per nuova legge non fu mutato, o per contrario
uso andato in dimenticanza, han tutta la forza
e tutto il lor vigore.
</p>

<p>
Abbracciò Andrea in questa Compilazione tutti i
dritti così antichi, come nuovi di sopra annoverati, divisegli
con più distinzione in più rubriche, e collocò
sotto ciascuna di esse più o meno Riti, secondo che
la copia, o brevità del soggetto richiedeva. Trattò ancora,
quasi per appendice, di molte cose appartenenti
agli Ufficiali, che hanno l'amministrazione ed esazione
de' medesimi, con rubriche separate, come si
vede nella rubrica 1, 25, 26, 27, 28, 29, 30, 31, 33,
34, 35, 36, 37 e 38. Egli è da avvertire che fra questi
si leggono alcuni Arresti fatti dai M. Razionali
dopo la compilazione fatta da Isernia, e inseriti da
poi ne' luoghi adattati al soggetto, com'è l'arresto,
che si legge sotto la rubrica 11<i> de Tracta</i>, fatta a
settembre dell'anno 1382 e consimili. In oltre la rubrica
31 ch'è l'ultima, <i>de jure Falangae, seu Falangagii</i>,
fu aggiunta dopo la Compilazione d'Isernia;
perchè questo nuovo dritto o sia gabella, ch'è membro
della Dogana, fu imposto nell'anno 1385 dal Re
Carlo III di Durazzo: questo Principe l'impose dalla
città di Gaeta insino a Reggio per quanto corre il
<span class="pagenum" id="Page_62">[62]</span>
Mar Tirreno<a class="tag" id="tag77" href="#note77">[77]</a>: da poi Alfonso I d'Aragona nell'anno
1452 lo stese per tutto il Regno, dal fiume Tronto
insino a Reggio per quanto corre il Mar Adriatico:
tra questi due Mari è collocato il Regno.
</p>

<p>
Il primo, che dopo un secolo e più anni commentasse
questi Riti fu <i>Goffredo di Gaeta</i> figliuolo di
Carlo, che fiorì sotto il Re Ladislao e la Regina Giovanna
II, in qualità di Avvocato fiscale. Goffredo suo
figliuolo emulando le virtù paterne, e calcando le medesime
sue pedate, fu gran tempo nel Regno della Regina
Giovanna II M. Razionale, da poi dal Re Alfonso
I avendo questo Principe al Tribunale della
Camera de' Conti aggiunti quattro Presidenti di toga,
e due idioti, fu creato Presidente della medesima; la
qual carica continuò nel Regno di Ferdinando I infino
al tempo di sua morte, che accadde nell'anno 1463 è
verisimile che cominciasse questa sua fatica nel Regno
d'Alfonso, e la terminasse sotto Ferdinando, già che
nel Rito 2 <i>de decimis</i>, dice, che a riguardo del tempo,
nel quale egli scrivea, cioè nel 1460 i diritti imposti
da Federico non si potevano dir più nuovi, ma antichi,
essendo scorsi dal dì della sua deposizione (che
la pone nel 1244) ducento e sedici anni. I suoi Commentarj
sono dotti, gravi e proprj della materia che
si tratta, senza divagarsi in quistioni inutili ed estranee,
come allora correva il vizio degli altri Commentatori.
Perciò furono dai Professori de' seguenti
tempi tenuti in sommo pregio, e riputato l'Autore
per uno de' maggiori Giureconsulti de' suoi tempi. Morì
egli in Napoli nel 1463 come lo dimostra l'iscrizione
del suo sepolcro, che si vede nella chiesa di S. Pietro
<span class="pagenum" id="Page_63">[63]</span>
Martire nella cappella della sua famiglia, ove giace
sepolto insieme con Carlo suo Padre.
</p>

<p>
Dopo il corso d'un altro secolo abbiamo che fossero
state fatte quelle note, che si leggono a questi
Riti d'un Autore incerto ed <i>Anonimo</i>; poichè s'allegano
dal medesimo decreti ed arresti della Camera
degli anni 1554, come nel Rito primo de <i>Jure Ponderaturae</i>,
del 1565 come nel Rito 14 <i>de Jure Fundici</i>,
ed altrove allega molte scritture e consulte di
quel Tribunale fatte in questi medesimi tempi. Allega
spesso Goffredo di Gaeta, Matteo d'Afflitto, e sovente
anche Autori del decimosesto secolo. Queste note sono
proprie, dotte ed utilissime, ripiene di molte notizie
degli atti del Tribunale, de' suoi arresti, lettere, consulte,
carte regali, registri e ogni altro che poteva
conducere alla vera intelligenza de' vocaboli, e de' sentimenti
di questi Riti e delle mutazioni, aggiunzioni
e variazioni ch'erano seguite insino a' suoi tempi, intorno
alle nuove imposizioni d'altri diritti e gabelle,
e delle loro origini, e progressi ed abusi; tanto che
non meriterebbe il suo nome presso i posteri essere
rimaso così oscuro e sepolto.
</p>

<p>
Abbiam veduto poi a dì nostri un altro Commento,
ovvero come l'Autor gli chiama, <i>nuove Addizioni</i>
su questi Riti, compilato per <i>Cesare Nicolò Pisani</i>
Giureconsulto napoletano, il quale nell'anno 1699 insieme
co' Commentarj di <i>Gaeta</i>, e note dell'<i>Anonimo</i>,
gli diede in Napoli alle stampe. Sono indegne d'esser
paragonate, e poste insieme colle fatiche di que' due
insigni Giureconsulti; sono piene di cose vane ed inutili,
ricolme di quistioni lontane ed estranee di quel
che ricercava il soggetto: diffuse e goffe, ed unicamente
poste insieme senz'ordine e senza metodo, per
far crescere il volume.
</p>

<div class="chapter">
<p>
<span class="pagenum" id="Page_64">[64]</span>
</p>

<h3 id="lib22cap7">CAPITOLO VII.
<span class="smaller"><i>Degli Uomini illustri per lettere, che fiorirono
sotto <span class="smcap">Roberto</span>, e sotto la Regina <span class="smcap">Giovanna</span> sua nipote.</i></span></h3>
</div>

<p>
Fra gli altri pregi, che adornarono la persona di
Roberto, fu l'essere stato amantissimo di tutti i Scienziati
eccellenti de' suoi tempi, e gran letterato insieme
e protettore delle lettere.
</p>

<p>
Di questo Principe veramente potè dirsi, che
</p>

<div class="poem">
<p><i>Fur le Muse nudrite a un tempo istesso,</i></p>
<p><i>Ed anco esercitate.</i></p>
</div>

<p>
Leggansi i tanti elogi di Giovanni Villani<a class="tag" id="tag78" href="#note78">[78]</a>, del Petrarca<a class="tag" id="tag79" href="#note79">[79]</a>,
e del Boccaccio<a class="tag" id="tag80" href="#note80">[80]</a> suoi contemporanei, che
per ciò con tante lodi innalzarono. Si legge di questo
Re un trattato delle virtù morali composto da lui
in varie rime toscane. Questo trattato lo fece imprimere
in Roma l'anno 1642 insieme con alcune rime
del Petrarca estratte da un suo originale, col Tesoretto
di Ser Brunetto Latini, e con quattro canzoni
di Bindo Bonichi da Siena, il Conte Federico Ubaldini,
e porta questo titolo: <i>Il trattato delle virtù morali
di Roberto Re di Gerusalemme</i>. Egli, come dice
l'Ubaldini, cimentò le forze del suo ingegno nella vecchiaja,
applicandosi a rimare, e volle più tosto per
questa opera imitare i più saggi Re della terra come
Salomone (onde perciò non volle al libro porre
<span class="pagenum" id="Page_65">[65]</span>
altra inscrizione, che di <i>Re di Gerusalemme</i>), l'Imperador
M. Aurelio Antonino, che lasciò scritti in
greco dodici libri morali della sua vita (se non sono
favolosi, come gli credette il Castelvetro), Basilio Macedone,
Lione Isaurico, Emmanuel Comneno ed altri
Imperadori greci, che ne composero de' simiglianti;
che andar dietro a' suoi predecessori Re di Sicilia,
come all'Imperador Federico II ed al Re Manfredi,
ad Enzio, e simili, i quali tutti intesi a cose amorose,
solamente di quelle vollero tesser canzoni. Scrisse
ancora, oltre le suddette rime, alcune lettere latine in
prosa, due delle quali sono volgarizzate presso Giovanni
Villani, mandate, l'una nell'anno 1333 al Popolo
fiorentino, e l'altra a Gualtieri Duca d'Atene,
quando nell'anno 1341 pigliò la Signoria di Fiorenza.
</p>

<p>
Nel suo Regno fiorirono le lettere in guisa, che i
Professori di qualunque condizione si fossero, ancorchè
di bassa fortuna, gl'innalzava a' primi onori, e con
umanità grandissima gli accoglieva ed accarezzava:
andava a sentire in piedi i pubblici Lettori, che leggevano
in Napoli, ed onorava gli Scolari.
</p>

<p>
Per tralasciar infiniti esempi, venendo il Petrarca
di Francia per pigliare la Corona di lauro a Roma,
mandò Gio. Barile, che in suo nome assistesse in Campidoglio
quella giornata come suo Ambasciadore, scusandosi
col Petrarca, che l'estrema vecchiezza era cagione,
che non venisse in persona a ponergli la corona
in testa di sua mano; ed ambiva, che <i>l'Affrica</i>
composta da costui, a lui s'indirizzasse. Favorì grandemente
i Teologi ed i Filosofi<a class="tag" id="tag81" href="#note81">[81]</a>, tanto che nel
<span class="pagenum" id="Page_66">[66]</span>
suo Regno queste facoltà cominciarono a fiorire in
Napoli.
</p>

<p>
La teologia <i>Scolastica</i> ridotta ne' suoi tempi in arte,
e fatta pedissequa della filosofia d'Aristotele, secondo
il metodo prescritto dagli Averroisti, vi pose piede,
e si rese più considerabile per le famose fazioni
de' <i>Tomisti</i>, e degli <i>Scotisti</i> sostenute da due Ordini
allora considerabili de' <i>Frati Predicatori</i> e de' <i>Frati
Minori</i>. I primi seguivano la dottrina d'Alberto Magno,
e da poi di <i>S. Tommaso</i>, nomato il <i>Dottor Angelico</i>
suo discepolo, che si rese poi Capo di questa
Setta di Scolastici, detti perciò <i>Tomisti</i>. I secondi seguivano
Alessandro de Ales del loro Ordine, e da poi
il famoso <i>Giovanni Duns</i>, detto il <i>Dottor Sottile</i>, e
<i>Scoto</i>, perch'era Scozzese, benchè alcuni l'abbiano
creduto Inglese, ed altri Ibernese, il quale si rese Capo
di questa Setta, donde i suoi seguaci furono chiamati
<i>Scotisti</i>; onde nacque la divisione di queste due
Scuole. Alcuni nondimeno fecero un terzo partito, seguendo
un metodo nuovo, chiamati <i>Nominali</i>, ed uno
de' principali Capi di questo partito fu <i>Guglielmo Ocamo</i>
della Contea di Surrey in Inghilterra, il quale
ancorchè dell'Ordine de' Minori, si divise dagli altri
facendosi Capo di questa Setta, e perciò ne acquistò
il titolo di <i>Dottor Singolare</i>. Si disseminarono le loro
Scuole per tutta Europa ed in Napoli, ne' tempi di
Roberto, essendo multiplicati i loro Maestri, la Teologia
in cotal maniera trasformata, era pubblicamente
e con sommo applauso ed ammirazione professata, ed
i Teologi da questo Principe favoriti; poichè proccurava
che molti Teologi eccellenti e di buona vita
fossero provisti di Prelature e Vescovadi del Regno,
<span class="pagenum" id="Page_67">[67]</span>
e gli onorò sempre sopra tutti gli altri Baroni
laici<a class="tag" id="tag82" href="#note82">[82]</a>.
</p>

<p>
Nelle Calabrie ed in Terra d'Otranto, per lo gran
numero de' Greci, e per lo continuo commercio d'Oriente,
i Monaci de' Conventi fondati sotto la Regola
di S. Benedetto non la ricevettero se non molto tardi:
seguitavano le pedate de' Greci e la loro dottrina:
e si distinse sopra tutti gli altri <i>Barlaamo</i> Monaco
Basiliano di Calabria, nato in Seminara, assai
dotto e sottile, il quale essendosi portato in Costantinopoli,
entrato in somma grazia dell'Imperador Andronico,
fu adoperato dal medesimo negli affari più
gravi dello Stato, e per comporre, e riunire la Chiesa
Greca alla Latina. Fu inviato da Andronico in Napoli
al nostro Re Roberto per domandargli soccorso;
ma perchè non poteva sperar d'ottenerlo se non col
riunirsi le due Chiese, ne fu data a lui parimente la
commessione. Fu la unione lungamente trattata, ma
ogni progetto fu ributtato, e la sua opera rimase inutile
ed infruttuosa.
</p>

<p>
Ebbe grandi ed ostinate contese con <i>Palamas</i> suo
Antagonista, ma dopo varie vicende, vedendo finalmente
approvata in un Concilio tenuto in Costantinopoli
la dottrina di Palamas, e la sua condannata, partì
da Oriente, e si ritirò in Occidente, e prese il partito
de' Latini, onde fu fatto Vescovo di Geraci in Calabria<a class="tag" id="tag83" href="#note83">[83]</a>.
Ci lasciò molte sue opere, che compose
contro Palamas, e contro i Monaci Quietisti da lui
perseguitati ed accusati come rinovatori degli errori
degli Euchiti, e sopra altri soggetti.
</p>

<p>
<span class="pagenum" id="Page_68">[68]</span>
</p>

<p>
Scrisse un libro de <i>Primatu Papae: De Algebra</i>; ed
altre insigni opere, delle quali l'Allacci, ed il Nicodemo
tesserono copiosi Cataloghi<a class="tag" id="tag84" href="#note84">[84]</a>. Instruì molti dei
nostri nelle discipline, e nella lingua greca e latina,
e fu Maestro di Giovanni Boccaccio, di Paolo Perugino
Giureconsulto e Prefetto della Biblioteca del nostro
Re Roberto, di Leonzio Tessalonicense e di molti
altri<a class="tag" id="tag85" href="#note85">[85]</a>.
</p>

<p>
In questi medesimi tempi fioriva in Otranto un monastero
di Basiliani lontano da quella città non più
che mille e cinquecento passi. Era dedicato a S. Niccolò,
e i suoi Monaci professavano non men teologia,
che filosofia, ed erano istruttissimi di lettere greche,
ed alcuni anche di latine. Insegnavano la gioventù,
e l'istruivano delle cose greche e della lor lingua. Vi
andavano i giovani ad apprenderla da tutte le parti
del regno, a' quali con somma liberalità, e magnificenza
erano dati i Maestri senza mercede, domicilio
e vitto: tanto che le discipline greche, che per la decadenza
dell'Impero d'Oriente venivano a retrocedere
e mancare, si sostentavano, e lor si dava per essi
riparo in queste nostre parti. Narra Antonio Galateo<a class="tag" id="tag86" href="#note86">[86]</a>,
che a tempo de' suoi grand'avoli, che vengono
a punto a cadere nel regno di Roberto e di Giovanna,
quando ancora Costantinopoli non era passata in man
de' Turchi, fu fatto Abate di questo Monastero il celebre
Filosofo Niccolò d'Otranto, nominato Niceta:
questi vi rifece una famosa Biblioteca, e fece ricercare
senza risparmio libri da tutta la Grecia d'ogni
<span class="pagenum" id="Page_69">[69]</span>
genere, e quanto più ne potè raccogliere, tutti fece
trasportare nel suo monastero, e fra gli altri molti di
Filosofia, e di Logica. Fu, per la sua saviezza ed integrità
di costumi, adoperato dagl'Imperadori d'Oriente
e da' Sommi Pontefici in varie Legazioni, i quali
nelle contese fra di loro nate, o per causa di religione
o di Stato, si servivano della di lui persona per
comporle, e spesse volte era mandato e rimandato da
Costantinopoli a Roma dall'Imperadore, e da Roma
in Costantinopoli dal Papa. In discorso di tempo di
questi libri, per negligenza de' nostri Latini, e per lo
disprezzo e poca cura, che fu presso de' nostri delle
lettere greche, alcuni ne furono trasportati a Roma,
al Cardinal Bessarione, e quindi a Venezia; ed il resto
fu poi tutto consumato e perduto per lo memorabil
sacco, che i Turchi calati in Otranto diedero
nell'anno 1480 in quella città e monastero e suoi
contorni.
</p>

<p>
Roberto, oltre di favorire i <i>Teologi</i>, non trascurò
ancora i <i>Filosofi</i> e'<i>Medici</i><a class="tag" id="tag87" href="#note87">[87]</a>. Nell'Università degli
studj di Napoli proccurò che insegnassero queste scienze
i migliori Professori dell'età sua; e perchè altrove
così queste, come l'altre facoltà non si potessero apparare,
ma solo in Napoli, rinovò gli editti dell'Imperador
Federico II, e proibì le Scuole nell'altre città
del Regno<a class="tag" id="tag88" href="#note88">[88]</a>; pose in maggior osservanza i privilegi
che il Re Carlo II suo padre aveva conceduto al Collegio
degli studj di Napoli, li quali egli inserì in quel
suo Capitolo, che comincia <i>Universis</i>, che abbiamo tra
<span class="pagenum" id="Page_70">[70]</span>
i suoi Capitoli, sotto il titolo <i>Privilegium Coll. Neap.
Studii</i>. Poichè ne' suoi tempi la filosofia d'Aristotele,
secondo il metodo prescritto dagli Averroisti, era nelle
Scuole universalmente insegnata, e quella sola teneva il
campo, posposti tutti gli altri antichi Filosofi, per le
cagioni dette da noi altrove; e la medicina non altronde,
che da' libri di Galeno era tratta; quindi Roberto
ad imitazione di Federico II deputò Niccolò
Ruberto famoso Medico e Filosofo di que' tempi, e
gli fece fare una traduzione del Greco in Latino dei
libri d'Aristotele di Filosofia, e de' libri di Galeno di
Medicina, come ricavasi da' regali registri rapportati
dal Summonte<a class="tag" id="tag89" href="#note89">[89]</a>.
</p>

<p>
Amò ancor Roberto, che la sua Corte e la sua
Cancelleria fosse ripiena d'uomini dotti, ponendo sommo
studio, che usassero in quella i più insigni letterati
dell'età sua: il che, come ponderò assai a proposito
il Costanzo<a class="tag" id="tag90" href="#note90">[90]</a>, si conosce ancora dallo stile, e
frase de' suoi Capitoli e privilegi, che sono più culti,
ed ornati di molte clausole oratorie, per quanto comportavano
i suoi tempi, ne' quali l'eloquenza e l'eleganza
dello scrivere, non era arrivata in quell'elevatezza,
che abbiam veduta da poi a' nostri tempi, e dei
nostri avoli. E benchè, come soggiunge questo Autore,
di tutte le discipline gli piacesse meno dell'altre
la poetica, desiderò nientedimeno grandemente d'aver
appresso di sè il famoso Petrarca, e che, come si disse,
gli dedicasse il suo poema dell'Affrica<a class="tag" id="tag91" href="#note91">[91]</a>. Amò per
questa cagione, sopra gli altri Cortigiani suoi, Giovani
Barrile, al quale diede il governo di Provenza
<span class="pagenum" id="Page_71">[71]</span>
e di Linguadoca, e Guglielmo Marramaldo, ambedue
letterati, ed amici del Petrarca; ed il Petrarca<a class="tag" id="tag92" href="#note92">[92]</a> e 'l
Boccaccio<a class="tag" id="tag93" href="#note93">[93]</a> scrivono, che nella vecchiaja pentissi di
aver tenuto tanto poco conto de' Poeti, e riputava come
suo infortunio d'essersi tardi avveduto delle bellezze
ed artificj di quelli; ond'è che in vecchiaja si
pose a comporre in rima delle virtù morali.
</p>

<p>
Ma chi nel Regno di Roberto, e negli anni tranquilli
del Regno di Giovanna I sua nipote fiorissero
sopra tutti gli altri, furono i nostri <i>Giureconsulti</i>, elevati
sempre a' primi onori del Regno, ed in somma
stima e riputazione avuti. Fiorirono nella Corte di
Roberto sopra tutti gli altri Legisti <i>Bartolommeo di
Capua</i>, e <i>Niccolò d'Alife</i>. Di Bartolommeo non accade
qui ripetere quanto di lui, e sotto il Regno di
Carlo II, e sotto quello di Roberto fu detto; fu egli
esaltato ad esser G. Protonotario del Regno e suo
intimo Consigliere, reggendosi ogni cosa col suo consiglio
e colla sua penna: oltre averlo innalzato a' primi
onori del Regno, gli donò molte terre e castella
col titolo di Contado d'Altavilla. Bartolo<a class="tag" id="tag94" href="#note94">[94]</a> famoso
Giureconsulto di questi tempi lo cumula d'eccelse lodi,
e dice che per le sue proprie virtù meritò, che
fosse fatto da Roberto Gran Conte. Luca di Penna,
Baldo<a class="tag" id="tag95" href="#note95">[95]</a>, Guido Pancirolo<a class="tag" id="tag96" href="#note96">[96]</a>, ed altri celebrano in
mille luoghi le virtù e la dottrina di un tanto uomo.
Ed Angelo di Costanzo<a class="tag" id="tag97" href="#note97">[97]</a> fin da' tempi ne' quali egli
scrisse quella gravissima e saggia sua Istoria, ponderò,
<span class="pagenum" id="Page_72">[72]</span>
che veramente le tante remunerazioni fatte, e da
Carlo e da Roberto a questo insigne Giureconsulto,
bisognava dire, che fossero un gran indizio della bontà
e virtù di quell'uomo; poichè si vede, che senza
mai perdersi per niuna di tante revoluzioni, che da
quel tempo in qua sono state nel Regno, ancora durano
ne' descendenti suoi, e sono state cagione di fargli
maggiori, accrescendovi poi col trattare onoratamente
l'armi, i titoli del Principato di Molfetta, e di
Conca, e del Ducato di Termoli; e se vedesse a' dì
nostri la sua stirpe accresciuta, oltre questi Stati, di
altri maggiori, chiari argomenti, non già indizj avrebbe,
non men della giustizia e della virtù, che della
bontà di sì insigne Giureconsulto.
</p>

<p>
<i>Niccolò Alunno</i> della città d'Alife fu ancor egli
uno de' nostri famosi Legisti, che fiorissero nel Regno
di Roberto, e di Giovanna I sua nipote. Pier
Vincenti nel Teatro de' Protonotarj del Regno, lo fa
dell'istessa famiglia di Giovanni d'Alife, che nel 1262
sotto il Re Manfredi fu G. Protonotario del Regno.
Fu egli sotto il Re Roberto Secretario e Notajo della
sua Regia Cancelleria, e da poi fu creato Maestro Razionale
dalla Regina Giovanna I, non già da Roberto,
come credette il Costanzo: fu fatto G. Cancelliere del
Regno, mancato che fu il Vescovo Cavillocense, e l'esercitò
fin alla sua morte, che accadde l'ultimo di
dicembre dell'anno 1367. Giace sepolto in Napoli
nella chiesa dell'Ascensione fuori la Porta di Chiaja,
ch'egli in vita avea edificata a' Monaci Celestini, ove
si vede il suo sepolcro con lunga iscrizione, rapportata
anche dall'Engenio nella sua Napoli Sacra<a class="tag" id="tag98" href="#note98">[98]</a>
<span class="pagenum" id="Page_73">[73]</span>
Ebbe in dono dal Re alcune Terre nella provincia di
Bari, che lasciò a' suoi figliuoli, uno de' quali da Urbano
VI nell'anno 1284 fu promosso al Cardinalato,
detto perciò il Cardinal d'Alife<a class="tag" id="tag99" href="#note99">[99]</a>. Non abbiamo di
questo Giureconsulto, che lasciasse di se memoria per
qualche opera legale, che avesse composta, siccome
abbiamo di Bartolommeo di Capua, d'Andrea d'Isernia,
di Niccolò di Napoli, di Luca di Penna, e d'altri
suoi coetanei.
</p>

<p>
Fiorì ancora nel Regno di Roberto, e più in quello
della Regina Giovanna sua nipote il famoso <i>Andrea
d'Isernia</i>. Per la sua profonda dottrina legale, e particolarmente
in materie feudali, fu nel Regno di Carlo
II padre di Roberto fatto Avvocato fiscale, e poi
Giudice della G. C., indi da Carlo istesso creato Maestro
Razionale della Camera de' Conti: ufficio, come
fu detto, in que' tempi di grande autorità: a cui donò
ancora molte Terre, e fece altre remunerazioni. Roberto
suo figliuolo lo mantenne nel medesimo posto di
Maestro Razionale ch'esercitò per molti anni, sino che,
morto Roberto, dalla Regina Giovanna non fosse stato
innalzato ad esser suo Consigliere e Luogotenente della
Camera Regia; Tribunale ove egli avea menati molti
suoi anni in qualità di M. Razionale.
</p>

<p>
Alcuni seguitando gli errori del Ciarlante<a class="tag" id="tag100" href="#note100">[100]</a>, credono
contro ciò che fu a noi tramandato dagli antichi
Scrittori, che Andrea sin nel Regno di Carlo I avesse
cominciate le sue fortune, e fosse stato da lui creato
Avvocato fiscale; e soggiungono, che dalla Regina
Maria sua moglie, da Avvocato fiscale fosse stato fatto
<span class="pagenum" id="Page_74">[74]</span>
suo Consigliere e Maestro Razionale: ancorchè fosse
costante presso tutti gli Autori, che e' morisse vecchio
in età di settantatrè anni, lo vogliono con tutto
ciò morto di morte naturale nel 1316 nel Regno di
Roberto, non già nel 1357 nel Regno di Giovanna
di morte violenta; imputando quella morte non già a
questo Andrea, ma ad un altro Andrea suo nipote
figliuolo di Roberto suo figliuolo, che, com'essi dicono,
dalla Regina Giovanna fu parimente creato Luogotenente
della Regia Camera, siccome suo avo fu creato da
Roberto.
</p>

<p>
Questa opinione, oltre essere stata con manifesti argomenti
confutata dall'incomparabile Francesco di Andrea
in quella sua dotta disputazione feudale<a class="tag" id="tag101" href="#note101">[101]</a>, è
contraria a tutta l'istoria, e si convince favolosa per
più ragioni. Primieramente, ciò che si narra della sua
moglie, de' figliuoli e delle dignità, che costoro avessero
avute dalla Regina Giovanna, è tutto favoloso,
siccome fu dimostrato dal Vescovo Liparulo, che con
molta diligenza ed esattezza tessè la vita di questo
Giureconsulto. II se si voglia far Andrea Avvocato
fiscale nel Regno di Carlo I, bisognerà dire, che fosse
stato egli Dottore più antico di Bartolommeo di Capua,
ciò ch'è falso. Bartolommeo fu non pur coetaneo
di Bartolo, ma autore più antico di lui: Bartolo
che nelle sue opere fa di questo Giureconsulto onorata
memoria, morì in Perugia, secondo pruova Baluzio<a class="tag" id="tag102" href="#note102">[102]</a>
nel 1357 di 46 anni<a class="tag" id="tag103" href="#note103">[103]</a>, ventinove anni da
poi della morte di Bartolommeo, il qual, come si è
veduto, morì nel 1328. All'incontro Andrea fu coetaneo
<span class="pagenum" id="Page_75">[75]</span>
di Baldo, ebbe con lui dispute in materie feudali,
dove Baldo restò vinto: furono poco amici, nè
Baldo si ritenne dal malmenarlo, trattandolo da vario
ed incostante, e che ora inchinava a destra, ora a sinistra<a class="tag" id="tag104" href="#note104">[104]</a>.
Ed è a tutti noto, che Baldo fu discepolo
di Bartolo, e visse molti anni appresso; ed anche, se
si voglia seguitar Osmano, morì nel 1400: poichè, secondo
vogliono altri<a class="tag" id="tag105" href="#note105">[105]</a>, egli morì nel 1420 di età già
decrepita, dopo avere per cinquantasei anni letto in
Bologna ed in Pavia il <i>jus civile</i>. Donde si vede
quanto di gran lunga vada errato il Consigliere de
Bottis, il quale scrisse aver egli in un antico Codice
d'Andrea d'Isernia letta una postilla a penna, mano
di Bartolommeo di Capua; poichè tralasciando esser
cosa molto difficile, che de Bottis dopo 250 anni, che
egli scrisse, avesse potuto renderci testimonianza, che
quella postilla fosse stata scritta di propria mano di
quel Giureconsulto, si vede ancora essere affatto inverisimile,
che un uomo sì grande ne' tempi del Re
Roberto, per la cui autorità egli governava il tutto,
avesse voluto scrivere postille ne' Commentarj d'Andrea,
Dottore allora presso di lui di niuna, o di poca
stima; oltrechè dicendo il medesimo de Bottis, aver
veduta tal nota a penna ad Isernia, par che supponga
che il libro d'Isernia fosse impresso, il che, se così
fosse, non poteva quello essere stato in mano di Bartolommeo,
di cui ne' tempi la stampa non per ancora
era stata introdotta in Italia. III il voler fissare la
morte d'Andrea nell'anno 1316, e per conseguenza
prima di Bartolommeo di Capua, per riportarlo in
<span class="pagenum" id="Page_76">[76]</span>
dietro a' tempi di Carlo I ripugna a' più antichi monumenti,
ed alle opere istesse di quello Giureconsulto.
Abbiamo alcune note del medesimo, fatte a' Capitoli,
del Re Roberto, istromentati per mano di Giovanni
Grillo Viceprotonotario del Regno; questi dopo la
morte di Bartolommeo esercitò quest'ufficio; poichè
durante la vita di quello, che fu Protonotario, i Capitoli
erano dettati da lui e non da Grillo. Abbiamo
ancora che quest'istesso Andrea, nel proemio delle
note, che fece sopra le nostre Costituzioni del Regno<a class="tag" id="tag106" href="#note106">[106]</a>,
parlando d'Innocenzio III autore della Decretale
<i>Cum interest</i>, scrisse, che questo Papa era
morto, erano già cento e più anni, allegando le Cronache,
che disse potersi in ciò allegare per pruova
della verità: avendo dunque egli esattamente vedute le
Cronache, avea certamente trovato, che Innocenzio
morì a Perugia nell'anno 1216 a' 16 di luglio; onde
se nel tempo, nel quale Andrea scrivea, erano scorsi
dal Pontificato d'Innocenzio cento e più anni, è chiaro
ch'egli scrisse quelle note alle nostre Costituzioni dopo
l'anno 1316. Di vantaggio in queste medesime
note e nel proemio istesso, più volte allega Tommaso
d'Aquino con titolo di <i>Sunto</i>: all'incontro nei
Commentari de' Feudi compilati prima, allega questo
Autore col solo titolo di <i>Frate</i>, come in più luoghi
osservò Liparulo: Tommaso fu posto nel rollo de' Santi
da Giovanni XXII nell'anno 1323; è dunque chiaro,
ch'e' scrisse sopra le nostre Costituzioni dopo l'anno
1323.
</p>

<p>
Andrea adunque, ancorchè nato negli ultimi anni
del Regno di Carlo I, verso il 1280, quattro anni prima
<span class="pagenum" id="Page_77">[77]</span>
della sua morte, cominciò a rilucere e dar saggio
de' suoi talenti nel Regno di Carlo II suo figliuolo,
da cui per lo profondo suo sapere e dottrina fu fatto
Avvocato fiscale e Giudice della Gran Corte, ed indi
Maestro Razionale della Regia Camera. Negli ultimi
anni del suo Regno scrisse egli i suoi famosi Commentarj
sopra i Feudi; e le note sopra le Costituzioni
del Regno le compose sotto il Re Roberto, intorno al
1232, siccome dimostra lo scrittor della sua vita<a class="tag" id="tag107" href="#note107">[107]</a>.
</p>

<p>
Baldo suo emolo, scorgendo qualche varietà ed incostanza
d'opinioni tenute da lui ne' Commentari dei
Feudi, che poi variò nelle Costituzioni, non potendo
negare la profondità della sua dottrina, l'incolpava di
questo vizio; ma non men Liparulo, che l'incomparabile
Francesco d'Andrea ne penetrarono l'arcano
ed il mistero. Il Re Roberto tutto preso d'amore verso
Bartolommeo di Capua, non vedendo per altri occhi,
nè reggendo il suo Regno che per i consigli di lui,
attese sopra tutti gli altri ad ingrandirlo: Andrea non
era ugualmente guardato, nè secondo il suo merito
premiato; sotto il Regno di Roberto egli si trovò
Maestro Razionale, e così vi rimase, ed in quest'istesso
posto continuò in tutti gli anni di Roberto, carica
conferitagli da Carlo suo padre, e nella quale l'avea
Roberto confermato; all'incontro tutti gli onori erano
del Capua, di che ardendo d'invidia Andrea, vedendo
il suo emolo innalzato, e lui depresso, non potendo
prender del Re altra vendetta, cominciò co' suoi scritti
almeno ad abbassare le sue ragioni Fiscali, e quanto
ne' Commentari de' Feudi, che compilò sotto Carlo II
fu Regalista, altrettanto poi nelle note alle nostre Costituzioni,
<span class="pagenum" id="Page_78">[78]</span>
che compose nel Regno di Roberto, fuvvi
avverso e contrario. Moltissimi documenti ed esempj
di questo suo animo esasperato possono leggersi presso
Liparulo<a class="tag" id="tag108" href="#note108">[108]</a>, e presso il Consiglier Francesco d'Andrea<a class="tag" id="tag109" href="#note109">[109]</a>.
Ed osservarono questi Autori, che ne' Commentarj
de' Feudi, sempre che l'accadea far menzione
(ciò che fece molto spesso) di Re Carlo I e II,
non gli nominò, se non con elogi; all'incontro, scrivendo
sotto Roberto le note sopra le Costituzioni, ancorchè
avesse avuto ben cento occasioni, ed alcune
volte necessità di allegarlo, non ci si potè mai indurre
di nominarlo; tanto che Matteo d'Afflitto<a class="tag" id="tag110" href="#note110">[110]</a>, parlando
d'Andrea, pien di maraviglia ebbe una volta a dire:
<i>Et satis miror, quod non alleget Capitulum Regis Roberti,
cum ipse fuerit eo tempore, et usque ad tempus
Reginae Joannae I</i>. Ed avendo una sola volta per dura
necessità dovuto nominare quel Re, che a' suoi tempi
fu riputato un altro Salomone, non fu d'altra maniera
chiamato, che come un uomo del volgo, senza
elogio, ancorchè scrivesse vivente Roberto, ivi: <i>Et fuit
determinatum in Consilio, quando Rex Robertus erat
Vicarius patris sui</i><a class="tag" id="tag111" href="#note111">[111]</a>.
</p>

<p>
Ma morto Roberto nell'anno 1343, e succeduta al
Reame Giovanna sua nipote, non avendo altro competitore,
gli fu facile entrare per la somma sua dottrina
in grazia della medesima, dalla quale fu inalzato al
posto di Luogotenente della Regia Camera, e fatto suo
<span class="pagenum" id="Page_79">[79]</span>
Consigliere; la qual carica continuò insino al 1353
anno della sua morte. Quando gli Scrittori moderni
non ci portano se non leggieri indizi e deboli argomenti,
non dobbiamo rimoverci da ciò, che lasciarono
scritto gli antichi intorno a questa sua morte. Narrano
questo infelice successo due autori gravissimi, che
scrissero non più, che cento anni dapoi che avvenne,
onde potevano averlo appreso da' loro maggiori: questi
sono <i>Paris de Puteo</i><a class="tag" id="tag112" href="#note112">[112]</a>, che fiorì sotto Alfonso I di
Aragona e fu maestro di Ferdinando suo figliuolo, che
gli successe al Regno, e Matteo d'Afflitto<a class="tag" id="tag113" href="#note113">[113]</a>, che
scrisse i suoi Commentari a' Feudi sotto il medesimo
Re Ferdinando, ciò che si ricava anche da' nostri registri;
li quali scrissero, che avendo Andrea giudicato
in una causa d'un Tedesco nomato Corrado de Gottis,
contro il quale fu profferita sentenza, per cui gli fu
tolta una Baronia che possedeva; questi fieramente
sdegnato per la perdita, di notte accompagnato con
alquanti suoi Tedeschi, mentre Andrea ritornava dal
Castel Nuovo a sua casa, vicino porta Petruccia, l'assalì,
dicendogli che siccome egli colla sua sentenza
l'avea tolta la roba, così egli colle sue armi gli levava
la vita; e da più fieri colpi de' suoi masnadieri fu miseramente
ucciso. Ecco ciò, che di questo infelice successo
ne scrisse Matteo d'Afflitto: <i>Fuit autem interfectus
praefatus Doctor insignis in civitate Neapolis
die 11 octobris 12 Ind. 1353 etc.</i> ed altrove: <i>Et ego
vidi privilegium Reginae Joannae I vindicantis mortem
Andreae de Isernia ejus Consiliarii, occisi tarda hora
<span class="pagenum" id="Page_80">[80]</span>
noctis, dum veniret a Castro novo, prope Portam Petrutiam<a class="tag" id="tag114" href="#note114">[114]</a>
per quosdam Teutonicos, acriter condemnatos
de crimine laesae Majestatis</i>. La Regina contro gli
infami assassini prese aspra vendetta: furono puniti
con supplicj, pubblicati i loro beni, diroccate le loro
case e sentenziati a morte, non altrimenti che se fossero
rei di delitto di Maestà lesa, per la dottrina
dell'istesso Andrea, il quale quasi presago del suo
fato infelice, avea insegnato che colui, che uccideva
il Consigliere del Principe, era reo di delitto di Maestà
lesa, e dovea punirsi con tal pena.
</p>

<p>
Ci lasciò questo insigne Giureconsulto i suoi incomparabili
<i>Commentarj sopra i Feudi</i>, che e' compose
negli ultimi anni del Re Carlo II, opera nella quale
superò se medesimo, e che presso i posteri gli portò
que' elogi, e que' soprannomi <i>Princeps, et Auriga omnium
Feudistarum, Evangelista feudorum</i>, e simili rapportati
dallo Scrittore di sua vita. Sopra la qual opera
i nostri professori impiegarono da poi tutti i loro talenti,
ed acquistò tanta autorità, che faceva forza non
meno che le leggi feudali medesime. Bartolommeo Camerario<a class="tag" id="tag115" href="#note115">[115]</a>
v'impiegò in leggerla ed emendarla quasi
tutti gli anni di sua vita, ed egli stesso testimonia,
che per lo soverchio studio che vi pose, ci perdette
un occhio. Fu non solo appo noi, ma anche presso
le nazioni straniere riputato il più gran Feudista, che
avesse avuto l'Europa in que' tempi; confuse Baldo
e l'obbligò in vecchiezza a darsi allo studio
<span class="pagenum" id="Page_81">[81]</span>
feudale<a class="tag" id="tag116" href="#note116">[116]</a>; e fu non meno da' nostri, che dagli esteri predicato
per Principe de' Feudisti.
</p>

<p>
Scrisse ancora nel Regno di Roberto intorno l'anno
1323 e ne' seguenti, le nostre <i>Costituzioni</i> e sopra
i <i>Capitoli</i> del Regno: compilò <i>i Riti della regia Camera</i>,
e compose altre opere legali rapportate dal Toppi<a class="tag" id="tag117" href="#note117">[117]</a>
nella sua Biblioteca. Narrasi ancora aver composte alcune
opere di teologia e di legge canonica, onde ne
riportasse dagli Scrittori, che lo seguirono, i titoli di
<i>Excelsus juris Doctor</i>, <i>Theologus maximus</i>, e di <i>Utrisque
juris Monarca</i>.
</p>

<p>
Egli è però vero, che più per vizio de' tempi, nei
quali scrisse, che per proprio fu nello stile barbaro
e confuso, e senza metodo: ciò che diede occasione
ad Alvarotto<a class="tag" id="tag118" href="#note118">[118]</a> di dire, che fu egli commendabile più
tosto per la abbondanza delle cose, che per lo metodo;
e che il nostro Loffredo<a class="tag" id="tag119" href="#note119">[119]</a> si lagnasse, che quelle cose,
ch'egli avrebbe potuto trattare con più distinzione
e chiarezza, l'avesse esposte così oscuramente, e con
poco ordine.
</p>

<p>
Fiorì ancora negli ultimi anni di Roberto, e vie più
nel Regno di Giovanna I sua nipote, un altro insigne
Giureconsulto, quanto, e qual fu <i>Luca de Penna</i>. Fu
egli coetaneo di Bartolo, come ci testifica egli medesimo
nelle sue opere<a class="tag" id="tag120" href="#note120">[120]</a>: fu questo Dottore presso la
Regina Giovanna avuto in gran pregio, e nelle cose
legali riputato di grande autorità. Compose pienissimi
<span class="pagenum" id="Page_82">[82]</span>
Commentari sopra i tre ultimi libri del Codice 10, 11
e 12<a class="tag" id="tag121" href="#note121">[121]</a>; ma il soggetto che e' si pose ad adornare
in que' tempi scarsi d'erudizione, e ne' quali non vi
eran molte notizie delle cose romane, de' costumi ed
istoria loro, cose tutte necessarie, per quel lavoro, lo
fecero cadere in moltissimi errori: non deve però non
riputarsi l'impresa degna d'un grande ingegno e di
un grande ardire. L'ordine e lo stile, fu un poco più
culto di quello che comportava la sua età, e secondo
il giudicio di Francesco d'Andrea<a class="tag" id="tag122" href="#note122">[122]</a>, nel metodo di
insegnare, e nella chiarezza si lasciò molto indietro
Andrea d'Isernia. I Franzesi, non altrimenti, che i
Germani tentarono per Pietro delle Vigne, cercarono
di togliercelo, e volevano che fosse loro, e nato in Tolosa;
ma egli è chiaro più della luce del giorno che
fu nostro, e nato in Penna città d'Apruzzo, come Nicolò
Toppi l'ha ben dimostrato nella sua <i>Apologia</i>. Nè
i più gravi Autori franzesi ce l'han contrastato, fra'
quali fu il celebre lor Papiniano Carlo Molineo<a class="tag" id="tag123" href="#note123">[123]</a>,
che nella sua glosa parisiense, ed altrove lo chiama
<i>Partenopeo</i>, cioè del Regno di Napoli.
</p>

<p>
Ad Andrea d'Isernia e Luca di Penna bisogna
unire anche il famoso <i>Niccolò di Napoli</i>, di cui abbiamo
alcune note nelle nostre Costituzioni e Capitoli
del Regno. Fu questi Niccolò Spinello detto di Napoli,
ma di patria di Giovenazzo, cotanto favorito dalla Regina
Giovanna I. Fu Conte di Gioia e G. Cancelliere
del Regno ed adoperato dalla Regina ne' più gravi
affari di Stato, e quando fu eletto Papa Urbano VI
<span class="pagenum" id="Page_83">[83]</span>
fu da lei mandato a Roma a rallegrarsi col Papa della
sua assunzione, ed a dargli ubbidienza<a class="tag" id="tag124" href="#note124">[124]</a>. Questi tre
Giureconsulti furono da Camerario<a class="tag" id="tag125" href="#note125">[125]</a> riputati di tanta
autorità e dottrina, che non si ritenne di dire: <i>Nos
Andream de Isernia, Nicolaum de Neapoli, et Lucam
de Penna, in nostri Regni juribus interpretandis, non
aliter venerari, quam veluti humanam Trinitatem</i>.
</p>

<p>
Fuvvi anche il Viceprotonario Sergio Donnorso M.
Razionale della G. C. del quale abbiamo alcune chiose
ne' Capitoli del Regno: scrisse anche, come disse, un
Commento nelle quattro lettere arbitrarie, del quale
fa egli menzione in detti Capitoli: fu egli Viceprotonotario,
mentre era nel 1352 C. Protonotario del Regno
Napolione Orsino. La famiglia Donnorso fu molto
antica in Napoli, e diede il nome ad una delle porte
delle città, detta negli antichi tempi Porta Donnorso,
la qual era a piè del tempio di S. Pietro a Maiella,
e fu poi trasferita presso la chiesa di S. Maria di Costantinopoli
nell'ultima ampliazione della città<a class="tag" id="tag126" href="#note126">[126]</a>.
</p>

<p>
A costoro deve aggiungersi il Giudice <i>Blasio da
Morcone</i> della famiglia Paccona: fu egli sotto il Regno
di Carlo II discepolo di Benvenuto di Milo da
Morcone, il quale, come si disse, fu Lettore dell'Università
degli Studj; ed occupò la Cattedra di legge civile.
Fece progressi maravigliosi in questo studio, tanto
che poi da Roberto successore di Carlo, per la sua
dottrina, fu nel 1338 creato suo Consigliere, famigliare
e Cappellano. Fu parimente tenuto in somma stima
da Carlo Duca di Calabria, il quale in tempo, ch'era
Vicario del Regno, gli diede facoltà d'avvocare, e lo
<span class="pagenum" id="Page_84">[84]</span>
costituì Avvocato nelle province di Terra di Lavoro,
Contado di Molise, Apruzzo e Capitanata, e ne gli
spedì nell'anno 1323 lettere molto favorite, e ripiene
di molti encomj e commendazioni<a class="tag" id="tag127" href="#note127">[127]</a>. Ci lasciò molte
sue opere, fra le quali la più insigne fu il Trattato,
che e' compose delle differenze tra le leggi romane
e longobarde, ed i pieni commentarj sopra quelle
Leggi. Marino Freccia<a class="tag" id="tag128" href="#note128">[128]</a> ci testifica aver avuto egli
quel Volume M. S. in poter suo, al quale sovente ricorre
con citarlo. Questa opera ci ha resi certi, che
in questi tempi le leggi de' Longobardi nel nostro Regno
non erano ancora andate affatto in disuso. Ancorchè
nell'Accademie d'Italia, ed in quella di Napoli
le Pandette, e gli altri libri di Giustiniano fossero
pubblicamente insegnati, e ne' Tribunali avessero
cominciato a prendere forza e vigore, la loro autorità
non fu tanta, che ne avesse discacciato affatto le longobarde,
siccome avvenne nel Regno degli <i>Aragonesi</i>;
nel quale pure, siccome nel Regno degli <i>Spagnuoli</i>,
vi rimasero alcune reliquie, onde si diede occasione a
<i>Prospero Rendella</i> di comporre quel suo libretto: <i>In
reliquias juris Longobardorum</i>. Scrisse ancora alcuni
altri <i>Trattati</i>, alcuni <i>Singolari</i>, le <i>Cautele</i>, e le <i>Note</i>
sopra le nostre <i>Costituzioni</i>, e <i>Capitoli</i> del Regno<a class="tag" id="tag129" href="#note129">[129]</a>.
Di queste sue fatiche gli Scrittori de' tempi, che seguirono,
ne fanno onorata memoria. Francesco Vivio<a class="tag" id="tag130" href="#note130">[130]</a>
lo chiama uomo di grande autorità nel Regno,
e spezialmente per lo suo Trattato delle differenze tra
le leggi romane e Longobarde. L'Autore della Chiosa
<span class="pagenum" id="Page_85">[85]</span>
alla Prammatica <i>Dubitationi, De termino citandi auctorem
in causa reali</i>, lo loda non poco; e tutti coloro,
che han fatto studio sopra le di lui opere, di
molti encomj lo cumulano. Fu coetaneo, e molto amico
di Luca di Penna, com'egli stesso ci fa conoscere,
scrivendo nella Costituzione <i>Majestati nostrae, de Adulteriis</i>,
ch'egli d'un dubbio, che avea sopra quella Costituzione,
andò a dimandarne parere da Luca di Penna,
il quale, come e' dice, <i>a me interrogatus sic de
verbo ad verbum respondit</i>, etc. Passò per qualche tempo,
nell'avversa fortuna, la sua vita in Cerreto, e fu
sempre grato al suo Maestro Benvenuto di Milo Vescovo
di Caserta; confessando nel titolo <i>de Aedificiis
dirutis reficiendis</i>, che da niente l'avea fatto, e ridotto
in quello stato, in cui si trovava.
</p>

<p>
Fiorì con lui nel medesimo grado di Consigliere
del Re Roberto <i>Giacomo di Milo</i> suo compatriotto: fu
anche costui, per la sua dottrina e saviezza, da questo
Re fatto suo Consigliere, e glie ne spedì privilegio,
che si vede ne' Registri degli anni 1337 e 1338
<i>lit. B fol. 28</i>, onde Morcone, Terra del Contado di
Molise, si rese in questi tempi celebre per tre suoi
famosi Cittadini, per un dottissimo Vescovo, e due
insigni Consiglieri, e Giureconsulti. Intorno a questi
medesimi tempi rilusse <i>Filippo d'Isernia</i> celebre Legista,
e Lettore della prima Cattedra del <i>Jus Civile</i> nell'Università
degli Studj di Napoli, nell'istesso tempo
ch'era Consigliere, e famigliare del Re Roberto, il
quale lo tenne in tanta stima, che non solo lo fece
suo Consigliere, ma nell'anno 1320 l'elesse per Avvocato
de' Poveri, e poi del suo Fisco<a class="tag" id="tag131" href="#note131">[131]</a>. Fiorirono
<span class="pagenum" id="Page_86">[86]</span>
ancora <i>Bartolommeo di Napoli</i>, contemporaneo di Dino<a class="tag" id="tag132" href="#note132">[132]</a>,
<i>Bartolommeo Caracciolo</i>, di cui si crede, che
fosse la Cronaca pubblicata sotto il nome di Giovanni
Villano, al sentire d'Agnello Ruggiero di Salerno<a class="tag" id="tag133" href="#note133">[133]</a>,
ed alcuni altri rapportati dal Toppi, de' quali a noi
rara ed oscura fama è pervenuta, per non averci di
loro lasciate opere, nè altra memoria si ha de' loro
scritti.
</p>

<p>
Di <i>Napodano Sebastiano</i>, che fiorì sotto la Regina
Giovanna I, famoso Chiosatore delle nostre Consuetudini,
a bastanza fu da noi detto nel libro precedente:
morì egli nel 1382, e possiamo dire in lui essersi quasi
che estinto presso noi lo studio della giurisprudenza.
I tempi torbidi, e pieni di rivoluzioni, che seguirono
e che per lo corso d'un secolo intero continuarono
insino al Regno placido e pacato <i>d'Alfonso I d'Aragona</i>,
fecero tacere presso di noi non meno la giurisprudenza,
che l'altre lettere. Da Napodano insino a
<i>Paris de Puteo</i>, Goffredo di Gaeta, e Matteo d'Afflitto,
nel tempo de' quali cominciò ella a risorgere,
non abbiamo Scrittore, che ci lasciasse di quella monumento
alcuno. E vedi intanto in queste regioni le
vicende della nostra giurisprudenza, e quanto ella debba
a' favori de' Principi letterali, ed all'amore della
pace.
</p>

<p>
Nel tempo del Re Roberto, e ne' principj del Regno
di Giovanna sua nipote, nell'Accademie, e negli
altri Stati d'Italia fiorirono tanti insigni ed illustri
Giureconsulti; nè l'Accademia di Napoli, e la Corte
de' suoi Re furono inferiori a quelle.
</p>

<p>
<span class="pagenum" id="Page_87">[87]</span>
</p>

<p>
In questo decimoquarto secolo cominciò in Italia
quasi un nuovo periodo alla ragion civile, e surse l'età
de' Commentatori; poichè dopo Accursio niuno più
con Chiose, ma con pieni Commentarj cominciarono
i Giureconsulti di questi tempi ad illustrarla. Si
distinsero nelle altre città d'Italia Bartolo di Sassoferrato,
Baldo Perugino suo discepolo, Angelo fratello
di Baldo, e poi Alessandro Tartagna, Bartolommeo
Saliceto, Paolo di Castro, Giasone Maino, Cino, Oltrado,
Pietro di Bellapertica, Raffael Fulgosio, Raffael
Cumano, Ipolito Riminaldo, e tanti altri, i quali al
Corpo della ragion civile aggiunsero nuovi Commentarj.
Noi in niente avevamo di che invidiargli per li
nostri celebri Giureconsulti, che vi fiorirono ne' medesimi
tempi, Bartolommeo di Capua, Andrea d'Isernia,
Luca di Penna, Niccolò di Napoli, e gli altri di sopra
riferiti. E veramente, siccome confessano anche
gli stranieri<a class="tag" id="tag134" href="#note134">[134]</a>, fu questa gran lode della nostra Italia,
la quale sopra tutte le altre Nazioni in ciò si distinse.
E quantunque per l'ignoranza dell'istorie, delle
lingue, e dell'erudizione, ne' loro Commentarj sia
molto che riprendere; nulladimanco ciò non dee imputarsi
a lor difetto, ma al secolo infelice, nel quale
scrissero. Ma ben lo compensarono colla perspicacia
ed acume de' loro ingegni, e coll'ostinate e lunghe fatiche,
in guisa che dove non eran assolutamente necessarie
l'istorie e le lingue ovvero la lezione degli
antichi, essi arrivarono, e diedero al segno col solo
acume della ragione e della lor mente. Fu riserbato
questo miglior rischiaramento al secolo seguente, quando,
come diremo, per la ruina della città di Costantinopoli
<span class="pagenum" id="Page_88">[88]</span>
cominciarono a risorgere presso noi, ed a fiorire
le buone lettere; e questo vanto pur deesi alla
nostra Italia, e per la giurisprudenza, ad <i>Andrea Aleiato</i>
di Milano, il quale in il primo a restituirla nel
suo candore e pulitezza.
</p>

<p>
Ma siccome sotto il Re Roberto, stando il Regno
in grandissima tranquillità, poterono i Cavalieri e' Baroni
desiderosi d'acquistar onori e titoli, esercitar il
loro valore nelle guerre, che fuori del Regno, ora in
Sicilia ed in altre parti d'Italia, ora in Grecia ed
in Soria si facevano, e servendo con molta virtù in
presenza del Re, o de' suoi Capitani generali, meritare
essere esaltati, ed arricchiti d'onorati premj, onde
per questa via dell'armi sorsero le loro famiglie, le
quali poterono mantenere il di loro splendore per molti
secoli appresso: così gli uomini letterati e di governo
servendo a' loro Principi, si videro esaltati a diversi,
ed eminenti posti, ed adoperati in cose importantissime,
de' quali insin'al dì d'oggi se ne vedono
successori posti in altissimi gradi e titoli; ciò che ha
fatto vedere, che non meno l'uso della spada, che
della penna suol onorare, e far illustri le persone e
le schiatte, e che questi soli siano i due fonti, donde
ugualmente deriva la nobiltà e la grandezza nelle famiglie.
Ma quando per la morte del savio Re Roberto
senza figliuoli maschi, s'estinse la linea di que' Re
potenti, e valorosi, e 'l Regno venne in man di femmina,
tra le discordie di tanti Reali, che vi rimasero,
e quelle arme, che fin qui s'erano adoperate in far
guerra ad altri, a mantener il Regno in pace, ed in
quiete, si rivolsero a danni e ruine del medesimo Regno;
non pur ne nacquero mutazioni di Signorie, morti
violente di Principi, distruzioni e calamità di Popoli.
<span class="pagenum" id="Page_89">[89]</span>
ma le discipline e le lettere tra i moti e dissensioni
civili, vennero parimente a declinare; nè presso di noi
risursero, se non quando, dopo tante rivoluzioni di
cose, che saranno il soggetto de' seguenti libri, venne
finalmente il Regno a riposarsi sotto la dominazione
d'Alfonso primo d'Aragona, Re savio e magnanimo,
che restituillo nella pristina sua pace e quiete.
</p>

<div class="chapter">
<h3 id="lib22cap8">CAPITOLO VIII.
<span class="smaller"><i>Politia ecclesiastica del XIV secolo, per quel tempo
che i Papi tennero la loro sede in Avignone, insino
allo Scisma de' Papi di Roma e d'Avignone.</i></span></h3>
</div>

<p>
Come suole avvenire nelle cose di questo Mondo,
che qualora si veggono giunte al sommo, questo stesso
tanto innalzarsi è principio del loro abbassamento: così
appunto accadde al Pontificato romano in questo nuovo
XIV secolo, la politia ecclesiastica del quale saremo
ora a trattare. Bonifacio VIII calcando le orme dei
suoi predecessori, credea aver ridotto il Pontificato in
tanta elevatezza, che coronato di duplicate corone, e
vestito del manto imperiale, volea esser riputato Monarca
non meno dello spirituale, che del temporale, e
che i maggiori Re e Principi della terra fossero a
lui soggetti anche nel temporale, siccome, oltre la divisa
presa de' due coltelli, lo dichiarò apertamente in
quella sua stravagante Bolla <i>Unam Sanctam</i>. Prese
per tanto a regolare le contese de' Principi, e fra gli
altri quelle di Odoardo Re d'Inghilterra, e di Guido
Conte di Fiandra con Filippo il Bello, Re di Francia.
Entrò nell'impegno di distruggere affatto in Italia
<span class="pagenum" id="Page_90">[90]</span>
il partito de' Ghibellini e de' Colonnesi, e di far conoscere
la sua potenza sopra tutti i Principi, vietando
loro con sua Bolla d'esigere cos'alcuna sopra i beni
degli Ecclesiastici. Queste ardite risoluzioni offesero
grandemente l'animo di Filippo Re di Francia, il
quale accortosi, che la proibizione, ancorchè generale,
riguardava il Regno di Francia, vi s'oppose con vigore,
e fece stendere un Manifesto contro la Bolla; e
dall'altra parte seguitando Bonifacio a distruggere il
partito de' Ghibellini e de' Colonnesi, questi furono
costretti ritirarsi in Francia, dove furono dal Re accolti,
onde maggiormente le contese s'inasprirono, le
quali finalmente proruppero non pure in onte ed in
contumelie, ma in esecuzioni di fatto; poichè portatosi
il Signor di Nogaret Ambasciadore del Re in
Italia, assistito da Sciarra Colonna entrò in Anagni,
dove era il Papa, e lo fece prigione; e quantunque
liberato da quel popolo fuggisse in Roma, fu tanta
l'afflizione del suo animo, che non guari da poi se
ne morì; e Dante ch'era Ghibellino, scrisse<a class="tag" id="tag135" href="#note135">[135]</a>, che
la sua anima era con impazienza aspettata nell'Inferno
da Niccolò III per dargli luogo fra Papi simoniaci.
</p>

<p>
Queste liti, che nel principio di questo secolo furono
tra il Re Filippo e Papa Bonifacio, e molto
più le contese, che arsero da poi tra Lodovico Bavaro
con Giovanni XXII e Benedetto XII, furono cagione,
onde il Pontificato Romano venne a decader
non poco dalla sua opinione e possanza: poichè, oltre
dello scadimento per la trasmigrazione della Sede Appostolica
in Avignone, e dello Scisma indi seguito,
di che favelleremo più innanzi, coll'occasione di questi
<span class="pagenum" id="Page_91">[91]</span>
contrasti tra i Papi, ed i Principi intorno alla potestà
temporale, si diede luogo a ben esaminare questa
materia, quando che prima non era molto curata; e
cominciando pian piano a risorgere le lettere anche
presso i Laici, furono trovati ingegni, che secondo le
fazioni cominciarono a disputarla, ed i Ghibellini ne
compilarono particolari trattati, onde s'ingegnarono a
far avvertiti gli altri delle usurpazioni, e a dimostrare,
che la potestà spirituale non avea che impacciarsi
colla temporale, la quale tutta era de' Principi.
</p>

<p>
Fra i primi deve noverarsi <i>Dante Alighieri</i> Fiorentino,
il quale ne' suoi tre libri <i>de Monarchia</i>, scritti
a' tempi di Lodovico Bavaro, quest'appunto sostenne.
Intorno a' medesimi tempi si distinse per quest'istesso
<i>Guglielmo Occamo</i> dell'Ordine de' Frati Minori, il quale
ancorchè nato in un villaggio della Contea di Surrey
in Inghilterra, fiorì nell'Università di Parigi nel principio
di questo secolo, e compose un'Opera della <i>Potestà
Ecclesiastica e Secolare</i>, per difendere Filippo il Bello
contro Bonifacio; e da poi fu uno de' grandi Avversarj
di Papa Giovanni XXII, che lo condannò sotto
pena di scomunica a starsene in silenzio. Si dichiarò
poi apertamente per Lodovico di Baviera, e per l'Antipapa
Pietro di Corbaria, che si faceva chiamare
<i>Niccolò V</i>, e scrisse contro Giovanni XXII, che lo
scomunicò l'anno 1330. Allora uscì di Francia, e se
ne andò a trovare Lodovico di Baviera, che favorevolmente
l'accolse, e terminando nella Corte di quel
Principe i giorni suoi, morì in Monaco l'anno 1347.
Giovanni di Parigi Dottor in Teologia dell'Ordine dei
Predicatori, cognominato il <i>Maestro Parisiense</i>, intorno
all'anno 1322, compose ancora un trattato della
<i>Potestà Regia e Papale. Arnoldo di Villanova</i>
<span class="pagenum" id="Page_92">[92]</span>
Catalano, <i>Marsilio di Padova</i> e <i>Giovanni Jande</i> impugnarono
pure l'autorità de' Pontefici sopra il temporale
de' Re; ma costoro non seppero tener modo, nè misura,
dando in una estremità opposta: poichè <i>Arnoldo</i> espresse
molte proposizioni contro l'autorità della Chiesa,
contro i Sacramenti, contro il Clero e contro i Religiosi;
e <i>Marsilio</i> e <i>Giovanni</i> troppo concedendo ai
Principi, attribuirono loro una giurisdizione, che appartiene
unicamente alla Chiesa. <i>Radulfo Colonna</i> Canonico
Carnutense, <i>Lupoldo di Babenberg</i>, <i>Raolfo di
Prelles</i>, e <i>Filippo di Mezieres</i> Giureconsulti insigni,
sostennero parimente co' loro Trattati i diritti de' Principi;
ma chi da poi in Francia sopra tutti sostenesse
le ragioni del Re Filippo di Valois contro l'intraprese
degli Ecclesiastici, fu <i>Pietro di Cugnieres</i> suo
Avvocato generale nel Parlamento di Parigi. Costui
nell'anno 1329 ebbe grandi contrasti con Niccolò Bertrando
Vescovo d'Autun, e poi Cardinale, e cogli altri
Prelati di Francia, sopra i diritti della giurisdizione
spirituale e temporale. Il Clero di Francia lo calunniarono,
facendo artificiosamente correre rumore, che
sotto pretesto di risecare l'intraprese delle loro Giustizie,
si voleva loro togliere la roba, ancorchè le proposizioni
di <i>Cugnieres</i> di ciò non parlassero punto:
tanto che il Re Filippo dubitando eccitare nuovi torbidi,
e temendo dell'autorità, che il Clero avea allora
in Francia, non potè affatto risecarle, siccome fu eseguito
da poi per l'Ordinanza del 1438.
</p>

<p>
Non meno che i <i>Franzesi</i> ed i <i>Germani</i> cominciarono
da poi gli <i>Spagnuoli</i> a riscuotersi dal lungo sonno;
oltre <i>d'Arnoldo di Villanova</i> Catalano, <i>Alvaro Pelagio</i>
di Galizia in Ispagna dell'Ordine de' Frati minori,
e poi Vescovo di Silva in Portogallo, distese un
<span class="pagenum" id="Page_93">[93]</span>
Trattato <i>de Plantu Ecclesiae</i>; opera eccellente sopra
la riforma della disciplina della Chiesa. Anche sul
fine di questo secolo, e nel decorso del seguente, prima,
e dopo il Concilio di Costanza, il Cardinal <i>Francesco
Zabarella</i> Arcivescovo di Fiorenza, <i>Teodorico
di Niem</i>, <i>Niccolò di Cusa</i>, e poi <i>Enea Silvio</i>, travagliarono
sopra questo soggetto. Ed al di loro esempio
molti altri, che seguirono appresso, ne compilarono
diffusi trattati; onde si diede materia a <i>Simone Scardio</i><a class="tag" id="tag136" href="#note136">[136]</a>,
delle loro opere farne Raccolta, e dappoi a
<i>Melchior Goldasto</i> di farne un'altra più ampia ne' suoi
volumi della <i>Monarchia dell'Imperio</i>.
</p>

<p>
Per queste contese si cominciò in Francia e nella
Germania a contrastare agli Ecclesiastici il diritto di
esercitar la giurisdizione temporale, e di giudicare sopra
quelle cause, delle quali essi aveano tirata al Foro
episcopale la conoscenza, di cui nel XIX libro di
quest'Istoria si fece memoria. Fu lor contrastato di
por mano in molte cause civili sotto pretesto di scomunica,
di peccato e di giuramento; fu tentato ancora
di assalire l'immunità de' Cherici e de' beni della
Chiesa; e quantunque gli Ecclesiastici avessero gagliardamente
difesi i loro diritti, nulladimeno fu rimediato
a qualche abuso, e perdettero a poco a poco una
parte della giurisdizione temporale; ed in Germania da
questo tempo di Lodovico Bavaro cominciò il diritto
Pontificio, spezialmente quello contenuto nelle <i>Decretali</i>,
a perdere la sua autorità e vigore<a class="tag" id="tag137" href="#note137">[137]</a>.
</p>

<p>
Ma non così avvenne nel nostro Regno sotto questi
Re della Casa d'Angiò: non ebbero essi alcun contrasto
<span class="pagenum" id="Page_94">[94]</span>
co' Romani Pontefici, anzi furono ora più che
mai a' loro cenni ossequiosissimi; e Roberto, assai più
che i suoi predecessori, avea obbligo di farlo per li
tanti favori che avea ricevuti da Clemente V, da Giovanni
XXII, da Benedetto XII Papi d'Avignone che
lo preferirono al nipote nella successione del Regno;
e sempre gli diedero ajuti contro Errico VII e Lodovico
Bavaro, nell'impresa di Sicilia, e contro tutti
i suoi nemici. Quindi questo Principe, non seguendo
in ciò l'esempio della Francia, mantenne intatta la
loro giurisdizione ed immunità, anzi giunse a tale estremità,
che, come fu rapportato nel XIX libro di
questa Istoria<a class="tag" id="tag138" href="#note138">[138]</a>, volle rendere immuni sino le concubine
de' Chierici, lasciando il castigo di quelle alli
Prelati delle Chiese<a class="tag" id="tag139" href="#note139">[139]</a>. Quindi avvenne, che nello stabilire
i <i>Rimedj</i> contro le violenze degli Ecclesiastici,
usasse tante riserbe, cautele e rispetti, perchè non
venisse la loro immunità in parte alcuna offesa; e quindi
avvenne ancora, che la traslazione della Sede Appostolica
in Avignone non recò a noi verun cambiamento
nella politia delle nostre Chiese: e che le querele
di tutto il rimanente d'Italia per questo trasferimento
non furono accompagnate da' nostri Regnicoli,
i quali in ciò seguirono più tosto i desiderj de' Franzesi,
che le doglianze degli Italiani: ciò che bisogna
un poco più distesamente rapportare.
</p>

<div class="section">
<p>
<span class="pagenum" id="Page_95">[95]</span>
</p>

<h4 id="lib22cap8s1">§. I. <i>Traslazione della Sede Appostolica
in Avignone.</i></h4>
</div>

<p>
Benedetto XI, che a Bonifacio successe, non tenne
più il Pontificato che nove mesi; e morto egli in Perugia
il dì 6 luglio dell'anno 1304, i Cardinali quivi
ragunati in Conclave per eleggere il successore, vennero
in tali contenzioni, che divisi in due fazioni, i
loro contrasti fecero, che la Sede stette vacante per lo
spazio d'undici mesi. Capo dell'una fazione era Matteo
Orsini, e Francesco Gaetano nipote di Bonifacio;
dell'altra era Napolione Orsino dal Monte, e Niccolò
da Prato, il quale, innanzi al Cardinalato, era stato
dell'Ordine de' Predicatori. Non potendo accordarsi
sopra un soggetto, a cagione della lite, ch'era fra la
fazione de' Franzesi e quella degl'Italiani, convennero
finalmente che gl'Italiani proponessero tre Arcivescovi
oltramontani, e che il partito de' Franzesi eleggesse
de' tre colui che più gli piacesse. Gl'Italiani
fra' tre proposti nominarono Bertrando Got Arcivescovo
di Bordeos; onde il Cardinal di Prato sollecitamente
avvisandone il Re di Francia Filippo il Bello,
fece, che il Re chiamasse a se Bertrando, e dicessegli
ch'era in sua potestà di farlo Papa, e che lo farebbe,
se gli acconsentiva ad alcune condizioni: Bertrando cupidissimo
di tanta dignità, gli accordò quanto volle;
onde il Re rescrisse al Cardinal di Prato che dasse
opera, che l'elezione cadesse sopra di costui, siccome
a' 5 giugno del 1305 fu eletto Pontefice, e chiamato
<i>Clemente V</i>. Narrasi, che fra le condizioni accordate
fossero che cassasse ciò che Bonifacio aveva fatto contro
di lui e del suo Regno, ed annullasse la sua memoria:
che restituisse nel Cardinalato Jacopo, e Pietro
<span class="pagenum" id="Page_96">[96]</span>
Colonnesi privati da Bonifacio: che spegnesse l'Ordine
de' Templarj, e che in Francia si facesse coronare.
In effetto egli rivocò la Bolla <i>Unam Sanctam</i>,
e l'altre Bolle di Bonifacio: ristabilì i Colonnesi nelle
lor dignità: dichiarò nulle tutte le sentenze che quel
Pontefice avea pronunziate: diede l'assoluzione a tutti
coloro ch'erano stati da esso scomunicati, eccettuatine
il Nogaret e Sciarra Colonna; ed ordinò a' Cardinali
che venissero a Lione di Francia, perchè quivi
voleva essere egli incoronato. I Cardinali Italiani ciò
malamente intesero, e narra S. Antonino<a class="tag" id="tag140" href="#note140">[140]</a> Arcivescovo
di Fiorenza, che l'apprese dall'Istoria di Giovanni
Villani, che il Cardinal Matteo Orsini ch'era
il più anziano, non si potè contenere di rimproverarne
acremente il Cardinal di Prato, dicendogli: <i>Assecutus
es voluntatem tuam in ducendo Curiam ultra Montes,
sed tarde revertetur Curia in Italiam</i>.
</p>

<p>
Clemente, non ostante la repugnanza della maggior
parte de' Cardinali, volle essere ubbidito; onde portatosi
in Lione, fu quivi a' 14 di novembre incoronato,
osservando al Re di Francia le promesse; e
datosi in sua balìa, creò molti Cardinali, parte guasconi,
e parte francesi, tutti uomini familiari del Re.
Fermò per tanto la sua dimora in Francia, residendo
ora in Lione, ora in Bordeos, ora in <i>Avignone</i>,
dove nell'anno 1309 fermossi, e vi dimorò insino
al Concilio di Vienna tenuto nell'anno 1311
e fin che resse il Pontificato; facendo varie dimore
in diverse città della Francia, non pensò mai tornare
in Italia. Venuto a morte in Carpentras nel mese di
Aprile dell'anno 1314 entrarono i Cardinali nel Conclave,
<span class="pagenum" id="Page_97">[97]</span>
e vi dimorarono persino al dì 22 di luglio, senza
poter accordarsi sopra l'elezione d'un Papa; poichè
i Cardinali italiani volevano un Papa della loro Nazione
che andasse a fare la sua dimora in Roma; i
Guasconi volevano un Franzese, che facesse la sua
residenza in Francia; e s'avanzaron tanto i contrasti,
che essendosi ragunato il Popolo sotto la condotta dei
nipoti del Papa defunto, si portarono armati al Conclave,
domandando, che fossero dati in lor potere i
Cardinali italiani, e che volevano un Papa franzese:
ciò essendo lor negato, posero fuoco al Conclave: onde
i Cardinali scappati via fuggirono chi qua e chi là,
ed andaron per due anni dispersi<a class="tag" id="tag141" href="#note141">[141]</a>. Filippo il Bello
fece quanto potette per adunargli, ma la sua opera
riuscì vana. Morto Filippo, e succeduto nel Regno di
Francia Lodovico Utino, questi mandò suo fratello in
Lione, il quale chiamò a se i Cardinali, e gli fece
chiudere nella Casa de' Frati Predicatori di Lione, e
dicendo loro, che di là non sarebbero mai usciti e
trattati con austerità, se non avessero tosto eletto un
Papa: i Cardinali dopo essere stati rinchiusi per lo
spazio di quaranta giorni, elessero finalmente nell'anno
1316 Giacomo d'Eusa, nativo di Cahors, prima
Vescovo di Frejus, e poi d'Avignone, ed era allora
Cardinale Vescovo di Porto. Questo Papa dopo la sua
elezione prese il nome di <i>Giovanni XXII</i>, ed essendosi
fatto coronare in Lione a' dì 5 di settembre del
medesimo anno, partì subito per <i>Avignone</i>, dove fermò
la sua residenza, nè vagò come Clemente per le altre
città della Francia; ond'è, che i suoi successori ebbero
per ordinaria lor sede Avignone; poichè avendo
<span class="pagenum" id="Page_98">[98]</span>
Giovanni tenuto il Pontificato 18 anni, stabilì maggiormente
quivi la sua Sede: e morto egli in Avignone
nel mese di decembre dell'anno 1334 i Cardinali
nell'istesso mese elessero, e coronarono nella chiesa
d'Avignone il Cardinal Jacopo Fournier Vescovo di
Pamiers, nominato <i>Benedetto XII</i> il quale, ancorchè
mostrasse intenzione di portarsi a far la sua dimora in
Italia, avendo fatto chiedere a' Bolognesi, se lo avessero
voluto ricevere nella loro città, e trovatigli mal disposti
a farlo, fermò come il suo predecessore la sua residenza
in Avignone, dove dimorò sin al 1342 anno
della sua morte. Lo stesso fece <i>Clemente VI</i> suo successore,
<i>Innocenzio VI</i>, <i>Urbano V</i> insino a <i>Gregorio
XI</i>, il quale avendo voluto trasferire la sua Sede
in Roma, malgrado de' Franzesi, fu cagione che dopo
la sua morte, seguisse quello scandaloso scisma tra i
Papi di Roma e d'Avignone che tenne lungamente
travagliata la Chiesa, di cui avremo occasione di ragionare
ne' seguenti libri di quest'Istoria.
</p>

<p>
Intorno a questa traslazione della Sede Appostolica
in Avignone, vi è gran contrasto tra gli Scrittori nostri
Italiani ed i Franzesi. Gli Italiani la chiamano
<i>Esilio Babilonico</i>; poichè la Chiesa, mentre quello durò,
stette sotto la schiavitù de' Franzesi, e spezialmente
del Re Filippo il Bello: la chiamano prevaricazione
della Casa di Dio: scandalo del Popolo cristiano,
e ruina della Cristianità<a class="tag" id="tag142" href="#note142">[142]</a>. Che i Papi, che la
ressero in quei tempi, furono più tosto mostri d'empietà
e di scelleraggini, che Vicarj di Cristo: che non
ad altro attesero, che a cumular denari, per nudrire
la loro ambizione ed il fasto, vilmente servendo i Re
<span class="pagenum" id="Page_99">[99]</span>
di Francia. Dipinsero per ciò nelle loro opere i Papi
d'Avignone per simoniaci, lussuriosi, crudeli, avari e
rapaci; ed Avignone per una Babilonia. Dante nella
sua Commedia<a class="tag" id="tag143" href="#note143">[143]</a> scrisse di <i>Clemente V</i> cose orribili.
Giovanni Villani<a class="tag" id="tag144" href="#note144">[144]</a>, e con esso lui Santo Antonino
Arcivescovo di Fiorenza<a class="tag" id="tag145" href="#note145">[145]</a> gli tessè una satira inclementissima:
che e' fosse un uomo avaro, crudele,
simoniaco, lussurioso, e che si teneva per concubina
Brunisinda Contessa Petragoricense, bellissima donna
figliuola del conte Fuxense, e madre del cardinal Talairando.
Il nostro Giureconsulto Alberico di Rosate
scrisse che lo sterminio e le crudeltà, che egli praticò
co' Templarj, lo fece contro giustizia, e per compiacere
al Re di Francia; siccome egli se n'era reso
certo da un esaminatore della causa che ricevè la deposizione
de' testimonj, dicendo: <i>Destructus fuit ille
Ordo tempore Clementis Papae V ad provocationem
Regis Franciae. Et sicut audivi ab uno, qui fuit Examinator
causae, et testium, destructus fuit contra justitiam.
Et mihi dixit, quod ipse Clemens protulit
hoc: Et si non per viam justitiae potest destrui, destruatur
tamen per viam expedientiae, ne scandalizetur
charus filius noster Rex Franciae.</i> Quindi molti
Storici riputarono la condanna de' Templarj ingiusta,
e che fossero stati falsamente imputati di tanti delitti,
ed estorte le confessioni dalla violenza de' tormenti,
e dal timore della morte: che Filippo il Bello da
gran tempo era ad essi contrario, accusandogli di avere
eccitata, e fomentata una sedizione contro esso: che
era particolar nemico del gran Maestro; e che voleva
<span class="pagenum" id="Page_100">[100]</span>
trar profitto dalle loro spoglie insieme col Pontefice
Clemente, ancorchè in apparenza mostrassero di voler
servirsi de' loro beni per la spedizione di Terra santa.
</p>

<p>
Peggiore è quel che narrano di <i>Giovanni XXII</i> suo
successore. Giovanni Villani<a class="tag" id="tag146" href="#note146">[146]</a> lo fa figliuolo d'un
Tavernajo, che nudrito presso Pietro de Ferrariis Cancelliere
del nostro Re Carlo II d'Angiò, ed educato
nelle lettere, da lui riconobbe la sua fortuna: che
giunto al Pontificato, niuno quanto lui fosse stato
più intento a cavar denari d'ogni cosa, e ad inventar
modi per cumular tesori. Egli divise in Francia molti
Vescovadi, e vacando un beneficio ricco, usò di darlo
a chi n'avesse un altro poco inferiore, dando quello,
che vacava ad un altro, ed alle volte faceva sino a sei
provvisioni, trasferendo sempre da un meno ricco, ad
un più ricco, ed al minimo provvedendo d'un beneficio
nuovo: sicchè tutti erano contenti, e tutti pagavano.
Inventò anche le <i>Annate</i>, gravame sopra i beneficj,
innanzi lui, non ancora udito: corruppe la disciplina
della Chiesa colle tante <i>dispense</i>, onde con
grandissimo scandalo congregò incredibil Tesoro; e con
tutto che nello spendere, e donare non fu più ristretto
de' suoi predecessori, pure alla morte sua lasciò
più milioni<a class="tag" id="tag147" href="#note147">[147]</a>. E narra Giovanni Villani, che ad un
suo fratello del Collegio de' Cardinali, dopo la morte
del Papa, fu dato carico d'inventariar il denaro, che
gli trovò 18 milioni in moneta coniata, e 7 milioni
in vasi, e verghe da lui pesate. Lodovico Bavaro gli
fè fabbricare addosso più processi, lo fece deponere,
e dichiarar anche eretico. Le sue costituzioni dette
<span class="pagenum" id="Page_101">[101]</span>
<i>Joannine</i> furono riputate simoniache, ed anche eretiche.
Egli è riputato l'Autore delle <i>Regole della Cancelleria</i>,
dove si danno molti ingegnosi regolamenti per
congregar denaro: in breve, ch'egli sopra ogni altro
avesse corrotta la disciplina della Chiesa, riputando
il patrimonio di Cristo esser i Regni, le città,
le castella, le ricchezze e le possessioni; e li beni
della Chiesa essere non già il disprezzo del Mondo,
l'ardor della fede, e la dottrina dell'Evangelio, ma le
obblazioni, le decime, le gabelle, le collette, la porpora,
l'oro e l'argento.
</p>

<p>
Di <i>Benedetto XII</i> suo successore scrissero ancora,
che fosse un Papa avarissimo, duro, crudele, diffidente
e tenace: che si dilettava di buffoni, di conversazioni
licenziose ed inoneste: che fosse lussurioso, che
si giacesse con più meretrici, e che fortemente innamorato
della sorella del Petrarca, tanto facesse, che
l'ebbe a sua voglia, e che la stuprasse<a class="tag" id="tag148" href="#note148">[148]</a>: che fosse
un gran bevitore di vino, tanto che da lui nacque proverbio
nelle brigate, che quando volevano passar con
allegria il tempo tra boccali e pransi, costumavano di
dire: <i>Bibamus Papaliter</i><a class="tag" id="tag149" href="#note149">[149]</a>. Quindi, essendo egli morto
in Avignone nell'anno 1342 fu chi al suo sepolcro
componesse questi versi.
</p>

<div class="poem">
<p><i>Iste fuit Nero, laicis mors, vipera Clero,</i></p>
<p class="i2"><i>Devius a vero, cuppa repleta mero<a class="tag" id="tag150" href="#note150">[150]</a>.</i></p>
</div>

<p>
Non meno che a Benedetto, imputavano a <i>Clemente
VI</i> queste bruttezze, e che egli non meno, che il
suo predecessore si contaminasse con meretrici. Ma
<span class="pagenum" id="Page_102">[102]</span>
assai più lo resero favola del Mondo per quella sua
Bolla, che nel terzo anno del suo Pontificato pubblicò
in Avignone, dove considerando la brevità della vita
umana, restrinse il tempo del Giubileo a cinquanta
anni; poichè per maggiormente animare qualunque sorta
di persone da tutte le parti del Mondo a venire in
Roma, anche senza richiedere licenza da' loro Superiori,
gli assicurava, che se forse per istrada venissero
a mancare, tanto avrebbero guadagnate le indulgenze
e remission de' loro peccati, e le loro anime sarebbero
state condotte subito in Cielo; e perciò comandava
agli Angioli di Dio, che senza dimora alcuna gl'introducessero
alla gloria del Paradiso: <i>Et nihilominus</i>
(sono le parole della Bolla<a class="tag" id="tag151" href="#note151">[151]</a>) <i>prorsus mandamus Angelis
Paradisi, quatenus animam illius a Purgatorio
penitus absolutam in Paradisi gloriam introducant</i>.
</p>

<p>
Quindi parimente s'avanzarono a dire, che per li
Papi d'Avignone, e per la loro scellerata vita, fossero
sorte in questo secolo tante eresie, e tanti errori;
e che si fosse data occasione a <i>Giovanni Oliva</i> Frate
Minore studiando l'Apocalisse farne un Comentario, e
adattando quelle visioni al suo secolo, ed alla vita
corrotta degli Ecclesiastici, d'aprire la strada a' suoi
seguaci di riputare la Chiesa d'Avignone da Babilonia,
e perciò di promettere una Chiesa nuova più perfetta
sotto gli auspicj di S. Francesco, come colui,
che avea stabilita la vera Regola Evangelica, osservata
da Cristo, e da' suoi Appostoli; prorompendo da poi
in altre bestemmie, pubblicando il Papa essere l'Anticristo,
la Chiesa d'Avignone la Sinagoga di Satana,
<span class="pagenum" id="Page_103">[103]</span>
e che perciò non si dovea prestar più ubbidienza a Giovanni
XXII, nè considerarlo più come Papa.
</p>

<p>
Dall'altra parte gli Scrittori franzesi, pur troppo
amanti del lor paese, e degli uomini della loro Nazione,
non possono senza collera sentire ciò, che i nostri
Italiani scrissero di questa traslazione, e de' loro
Pontefici avignonesi. Negli ultimi nostri tempi il più
impegnato in lor difesa si vede essere <i>Stefano Baluzio</i><a class="tag" id="tag152" href="#note152">[152]</a>,
il quale fa vedere quanto a torto gl'Italiani
comparano quella traslazione all'Esilio Babilonico: che
debba più tosto darsi la colpa a' Romani, i quali avendo
ridotta Roma in una perpetua confusione piena di
tumulti e di fazioni, costrinsero Clemente V a trasferire
la sua Sede in Francia, la quale è stata sempre
il sicuro asilo de' romani Pontefici: che agl'Italiani
ciò non piacque, non per altro, se non perchè venivano
ad esser privati de' comodi e guadagni, che lor
recava la Corte di Roma; che se si dovesse in ciò
dar luogo alle querele, più tosto la Francia dovrebbe
dolersi di questo trasferimento in Avignone, la quale
ne ricevè danni grandissimi, a cagion che li perversi
Italiani, che quivi si portarono, corruppero i costumi
de' Franzesi, i quali quando prima vivevano colla loro
simplicità, menando una vita molto frugale, trasferita
la Corte in Francia, appresero dagl'Italiani il lusso,
le astuzie, le simonie, gl'inganni, ed i loro perversi
costumi: tanto che Niccolò Clemange<a class="tag" id="tag153" href="#note153">[153]</a> soleva dire,
da quel tempo essersi introdotta in Francia la dissolutezza.
</p>

<p>
Sostengono ancora i Franzesi, che la residenza dei
<span class="pagenum" id="Page_104">[104]</span>
Papi in Avignone non iscemò in conto alcuno la possanza
della Santa Sede, anzi che quivi si conservò
con sommo onore ed unione: e che non servitù, ma
protezione e riverenza ebbero da' loro Re. Che la
vita e costumi de' Papi avignonesi comparati a quelli
de' Papi di Roma, che ressero ivi la Sede Appostolica
prima di questa traslazione, e da poi che quella fu
restituita in Roma, furono meno peggiori, e meno scandalosi.
Non doversi prestar intera fede a Giovanni
Villani ed agli altri Scrittori italiani, che lo seguirono
come appassionati; nè doversi l'esterminio de' Templarj
attribuire al disegno che Clemente V ed il Re
Filippo il Bello fecero d'occupare i loro beni, ma ai
loro enormi delitti, ed esecrande eresie provate con
reiterate confessioni de' rei. Ed il Baluzio nelle Note
da lui fatte alle Vite de' Papi Avignonesi, adopera
tutti i suoi talenti in purgar Clemente V da ciò, che
gl'imputa il Villani: difende parimente Giovanni XXII,
assolve Benedetto XII dallo stupro, che se gl'imputa
della sorella del Petrarca, e dalla vinolenza. Si studia
di far apparire apocrifa la Bolla di Clemente VI del
Giubileo, ed in brieve prende con ardore la difesa di
tutti que' Papi, che in Francia dimorarono.
</p>

<p>
Ma quantunque gl'Italiani nudrissero sentimenti contrarj
a quelli de' Franzesi, a' nostri Regnicoli però fu
uopo seguitare l'esempio de' loro Principi, ed allontanandosi
da tutto il resto d'Italia, secondare i Franzesi.
I nostri Re della Casa d'Angiò, siccome si è potuto
osservare da' precedenti libri di quest'Istoria, erano
grandemente obbligati a' Papi d'Avignone, e per conseguenza
gli furono ossequiosissimi, e come leggi inviolabili
erano i loro voleri prontamente eseguiti. Appena
<i>Clemente V</i> diede avviso al re Carlo II della
<span class="pagenum" id="Page_105">[105]</span>
risoluzione presa, ed eseguita in Francia contro i Templarj,
con richiedergli ch'egli lo stesso facesse eseguire
ne' suoi Dominj, che subito questo Re lo ubbidì, e di
vantaggio scrisse al Principe d'Acaja, che eseguisse
parimente egli nel Principato d'Acaja quanto il Papa
avea ordinato, con carcerare incontanente tutti i Templarj,
ed occupare i loro beni, e tenergli in nome della
Sede Appostolica<a class="tag" id="tag154" href="#note154">[154]</a>.
</p>

<p>
Il Re Roberto avea maggiori obbligazioni col Pontefice
Clemente, come s'è detto, e non men col suo
successore <i>Giovanni XXII</i>. Questo Papa, prima d'esserlo,
fu nudrito in Napoli nella Corte di Roberto, e
dopo la morte di Pietro de Ferraris succedè egli al
posto di Cancelliere del Re<a class="tag" id="tag155" href="#note155">[155]</a>, e da poi a sua istanza
fu fatto Vescovo d'Avignone: ed asceso al Pontificato
si mantenne fra loro una stretta amicizia e corrispondenza.
Quindi ciò che la Germania, e gli altri Stati
d'Europa, per la contenzione che Giovanni ebbe con
Lodovico Bavaro, non potè soffrire di questo Pontefice,
presso di noi fu legge inviolabile. Egli c'introdusse
le <i>Regole della Cancelleria</i>, e tutti i modi da
lui inventati per cumular danari, furono nel Regno di
Roberto prontamente eseguiti. Per questa ragione a
questi tempi il nome de' <i>Nunzj, e Collettori Appostolici</i>
si legge più frequente nel Regno; e la lor mano stesa
anche sopra i beni delle Chiese vacanti.
</p>

<div class="section">
<p>
<span class="pagenum" id="Page_106">[106]</span>
</p>

<h4 id="lib22cap8s2">§. II. <i>De' Nunzj, ovvero Collettori Appostolici
residenti in Napoli.</i></h4>
</div>

<p>
Sin da' tempi del Re Carlo I d'Angiò hassi dei
<i>Nunzj</i> della Sede Appostolica residenti in Napoli memoria,
leggendosi ne' regali Archivi della Zecca, che
il Re Carlo I nell'anno 1275 per supplica datagli da
Maestro Sinisi Cherico della Camera del Papa, e
<i>Nunzio</i> della Sede Appostolica, incaricò a Carlo Principe
di Salerno, che facesse consegnare al Proccuratore
del Nunzio suddetto alcune robe sequestrate, non
ostante le pretensioni del Secreto di Terra di Lavoro
e d'altri creditori, per essersi questi nella sua Curia
concordati col Nunzio<a class="tag" id="tag156" href="#note156">[156]</a>. Consimili carte si leggono
del Re Roberto, ove fassi menzione de' Nunzj a tempo
di Clemente V; facendo questo Re nel 1311 dar il
braccio a M. Guglielmo di Balacro Canonico della
chiesa di S. Alterio, ed a Giovanni di Bologna Cherico
della Camera del Pontefice Clemente V Nunzi
deputati per due Brevi dal suddetto Pontefice ad esigere
e ricevere i censi alla romana Chiesa dovuti per
qualunque cagione, legati, beni, decime ed altro<a class="tag" id="tag157" href="#note157">[157]</a>.
Siccome nell'anno 1335 fece dar il suo ajuto e favore
a M. Girardo di Valle Diacono della maggior
chiesa di Napoli, e Nunzio destinato dalla Sede Appostolica
in questo Regno per eseguire alcuni affari
commessili dalla medesima<a class="tag" id="tag158" href="#note158">[158]</a>; e nel 1339 si leggono
altre lettere di questo Re, colle quali si dà il <i>placito
<span class="pagenum" id="Page_107">[107]</span>
Regio</i>, ed ogni favore al suddetto Nunzio per eseguire
le sue commessioni<a class="tag" id="tag159" href="#note159">[159]</a>.
</p>

<p>
Ma questi Nunzj erano destinati per Collettori delle
entrade, che nel Regno teneva la Sede Appostolica,
la quale sin da' tempi antichi, come si disse nel IV
libro di quest'Istoria, avea in Napoli ed in alcune
sue province particolari <i>Patrimoni</i>, i quali col corso
di più secoli s'andarono sempre avanzando. Ma insino
al Pontificato di Giovanni XXII non estesero la loro
mano ne' beni delle sedi vacanti; poichè siccome fu
altrove avvertito, anche nella investitura data a Carlo I
ancorchè si proccurasse togliere a' nostri Re l'uso
della <i>Regalia</i>, che avevano nelle loro Chiese vacanti,
i Re di Francia e d'Inghilterra; nulladimanco, intorno
a' frutti di tali chiese, niente fu mutato contro l'antica
disciplina, leggendosi nell'investitura<a class="tag" id="tag160" href="#note160">[160]</a>: <i>Custodia Ecclesiarum
earumdem interim libere remanente penes
personas Ecclesiasticas JUXTA CANONICAS SANCTIONES</i>;
le quali parole certamente importano, che
i beni del morto Prelato o de' Beneficiati, dovessero
conservarsi a' futuri successori, poichè così ordinano i
Canoni. Ciocchè parimente stabilì Papa Onorio nella
sua Bolla e ne' suoi Capitoli, siccome altrove fu rapportato.
Nel Pontificato adunque di Giovanni, negli
anni del Regno di Roberto, non volendo questo Principe
contrastare alla cupidigia di colui sempre intento
a cumular denari, stesero i Nunzj appostolici la lor
mano anche ne' beni delle Chiese vacanti, ed in vece
di lasciarli a' successori, gli appropriavano alla Camera
Appostolica. Ciocchè una volta introdotto, fu
<span class="pagenum" id="Page_108">[108]</span>
poi continuato da Benedetto XII suo successore, a cui
Re Roberto non era men tenuto, che a' suoi predecessori,
avendogli questo Papa confermata la sentenza
che riportò da Clemente V, colla quale l'avea preferito
nella successione del Regno al Re d'Ungheria.
Quindi è, che nel regal Archivio della Zecca leggiamo
più carte di questo Re, per le quali a tali Collettori,
in vece di fargli in ciò ogni ostacolo, si dà
loro tutto l'ajuto e favore. Onde leggiamo, che questo
Re a' 28 di novembre dell'anno 1339 ordinò a
tutti gli Ufficiali del Regno, che a Guglielmo di San
Paolo costituito dalla Sede Appostolica per Collettore
delli frutti ed entrade delle Chiese e beni ecclesiastici
vacanti de' Pastori, e Rettori nel Regno, gli diano
ogni ajuto, e favore intorno al raccogliere, e ricuperare
i suddetti frutti, ed entrade per beneficio della
Chiesa romana. E nel 1341 a' 26 di giugno comandò
parimente a tutti gli Ufficiali del Regno, che dessero
ogni ajuto e favore a M. Raimondo di Camerato Canonico
d'Amiens, ed a Ponzio di Paretto Canonico
Carnutense, Nunzj deputati in Avignone dal Pontefice
Benedetto XII per Commessarj per la Sede Appostolica
a ricevere in nome della Camera Appostolica
li beni mobili e tutti i lor crediti e ragioni, che
aveano lasciati a tempo della loro morte Raimondo
Vescovo Cassinense e Lionardo Vescovo d'Aquino<a class="tag" id="tag161" href="#note161">[161]</a>.
</p>

<p>
Donde si scorge, che siccome era maggiore la soggezione,
che ebbero i nostri Re angioini alli pontefici
d'Avignone, che quella de' Re di Francia, così fecero
valere assai più nel nostro Regno le loro leggi, che
in Francia istessa. In Francia, come rapporta
<span class="pagenum" id="Page_109">[109]</span>
Tommasino<a class="tag" id="tag162" href="#note162">[162]</a>, <i>Clemente VII</i> fu il primo, che sedendo
in Avignone tentò introdurre in quel Regno gli Spogli
e le incamerazioni de' frutti nelle vedovanze delle chiese
per la morte de' Vescovi, e de' monasteri per la morte
degli Abati; e ciò fece per mantenere la sua corte in
Avignone, e trentasei Cardinali suoi partigiani, nel
tempo dello Scisma, mentre in Roma sedeva <i>Urbano
VI</i><a class="tag" id="tag163" href="#note163">[163]</a>. Ma il Re Carlo VI con un suo editto<a class="tag" id="tag164" href="#note164">[164]</a>
promulgato l'anno 1386 rendè vano questo sforzo. In
conformità del quale furono spedite le patenti e lettere
regie nell'anno 1385 e rinovate nel 1394, donde
avvenne, che in Francia si fosse posto agli spogli affatto
silenzio; ed ancorchè Pio II volesse rinovar in
Francia le leggi degli Spogli, Luigi XI nel 1463 parimente
le ripresse<a class="tag" id="tag165" href="#note165">[165]</a>.
</p>

<p>
Ma presso di noi la legge degli Spogli fu più antica:
ed i romani Pontefici molto tempo prima lo tentarono,
leggendosi dalle Costituzioni di Bonifacio VIII,
di Clemente V nel concilio di Vienna, e di Giovanni
XXII che alle querele di molti, per gli abusi, ed
inconvenienti deplorabili che seco recavano, furono
costretti a proibirgli, donde si vede che molto prima
s'erano cominciati a tentare; ma secondo la resistenza
più o meno de' Principi, regolavano quest'affare. Dai
nostri Re <i>Angioini</i> non vi ebbero resistenza veruna,
anzi agevolavano l'impresa, e gli davano più tosto
aiuto e favore. E quantunque dal pontefice Alessandro V
<span class="pagenum" id="Page_110">[110]</span>
nel concilio di Pisa e dal Concilio di Costanza,
approvato poi da Martino V anche per concordia avuta
colle nazioni che si opponevano, si fossero gli Spogli
tolti; nulladimanco presso di noi non si rimediò all'abuso,
se non nel Regno degli <i>Aragonesi</i>, come diremo
al suo luogo.
</p>

<p>
Furono ancora i nostri Re Angioini e precisamente
Roberto, ossequiosissimi a' Papi Avignonesi ed alle
loro leggi, e quando la Germania poco conto faceva
delle compilazioni, che sursero in questo secolo delle
<i>Clementine</i> e delle <i>Estravaganti</i>, presso di noi però
ebbero per le cagioni addottate, tutta la forza e vigore.
</p>

<div class="section">
<h4 id="lib22cap8s3">§. III. <i>Delle compilazioni delle Clementine
e delle Estravaganti.</i></h4>
</div>

<p>
Sursero in questo XIV secolo nuove compilazioni
del diritto pontificio. Acciocchè i Papi d'Avignone non
fossero, anche in ciò, meno che i Papi di Roma: <i>Clemente
V</i> racchiuse in cinque libri le sue Costituzioni,
e quelle stabilite nel Concilio di Vienna; e tenendo
nel mese di marzo dell'anno 1313 pubblico concistoro
nel castello di Montilio, vicino la città di Carpentras,
gli fece pubblicare; ma infermatosi poco da poi e morto
nel seguente mese d'aprile, non ebbe tempo di mandargli
alle Università degli studj, perchè nelle scuole
s'insegnassero, e per quattro anni rimasero sospese.
Giovanni Aventino<a class="tag" id="tag166" href="#note166">[166]</a>, per relazione avutane da Guglielmo
Occamo, scrisse, che Clemente nel punto della
morte, considerando, che quelle Costituzioni contenevano
molte cose contrarie alla simplicità cristiana, ordinò
<span class="pagenum" id="Page_111">[111]</span>
che s'abolissero; ma il suo successore <i>Giovanni
XXII</i> trovatele a proposito del suo genio di congregar
tesori, le fece nel mese di ottobre dell'anno 1317
pubblicare; e le trasmise alle Università degli studj,
ordinando per sua Bolla<a class="tag" id="tag167" href="#note167">[167]</a>, che quelle si ricevessero
non meno nelle scuole che ne' Tribunali. Sortirono due
nomi di <i>Clementine</i>, e per non confonderle col sesto,
furono anche chiamate <i>settimo</i> delle decretali, come
le chiamarono Giovanni Villani<a class="tag" id="tag168" href="#note168">[168]</a>, Aventino, Michel
di Cesena ed altri<a class="tag" id="tag169" href="#note169">[169]</a>.
</p>

<p>
Non soddisfatto appieno <i>Giovanni XXII</i> di questa
compilazione, volle alle Costituzioni di Clemente aggiungere
venti altre delle sue, le quali furono chiamate
utili e salutifere, a cagion dell'utilità grande,
che recavano alla sua Corte; e poichè senz'ordine vagavano
fuori del corpo dell'altre raccolte, furono chiamate
<i>Joannine</i><a class="tag" id="tag170" href="#note170">[170]</a>, come eziandio le chiamò Cuiacio<a class="tag" id="tag171" href="#note171">[171]</a>;
ed intorno all'anno 1340 furono per privata autorità
raccolte insieme, nè furono ricevute da tutti per pubblica
autorità. Questo Pontefice vien riputato ancora
autore delle <i>regole della Cancelleria</i><a class="tag" id="tag172" href="#note172">[172]</a>, inventore delle
scandalose <i>Annate</i>, e d'altri sottili ed ingegnosi ritrovamenti
per cumular ricchezze. Al di lui esempio gli
altri Pontefici suoi successori, ne stabilirono delle altre,
come Eugenio IV, Calisto III, Paolo II, Sisto IV
ed altri; onde da poi per privata autorità se ne fece
di tutte queste <i>estrazioni</i> raccolta, che fu al corpo del
<span class="pagenum" id="Page_112">[112]</span>
diritto pontificio aggiunta, ed ebbero non meno che
le <i>decretali</i> i suoi Chiosatori e commentatori<a class="tag" id="tag173" href="#note173">[173]</a>. Ma
non da tutte le nazioni furono ricevute: e Guglielmo
Occamo, che fu coetaneo di Giovanni XXII testifica,
che sin dal loro nascimento, furono da molti riprese
e condennate come eretiche e false e ripiene di molti
errori<a class="tag" id="tag174" href="#note174">[174]</a>. Presso i nostri Canonisti però ebbero credito
e vigore; e mentre durò il Regno degli Angioini, non
vi fu cosa, che i Pontefici avignonesi non facessero,
che prontamente non fosse ricevuta; quindi avvenne
che quando la Francia e la Germania cominciavano a
toglier da' loro Regni gli abusi, presso di noi maggiormente
si stabilivano; e li disordini che seguirono
da poi nel Regno di Giovanna I, e de' seguenti Re
angioini (dove non meno lo stato politico, per le
tante revoluzioni, che l'Ecclesiastico per lo scandaloso
Scisma, che surse, furono tutti sconvolti) posero le
cose in maggior confusione, ed in altri pensieri intrigarono
gli animi de' nostri Principi, sì che potessero
pensare al rimedio, come vedrassi ne' seguenti libri di
quest'Istoria.
</p>

<p class="pad2 center large">
FINE DEL LIBRO VENTESIMOSECONDO.
</p>

<div class="chapter">
<p>
<span class="pagenum" id="Page_113">[113]</span>
</p>

<p class="center large">
STORIA CIVILE<br />
DEL<br />
REGNO DI NAPOLI
</p>

<h2 class="pad2" id="libro23">LIBRO VENTESIMOTERZO</h2>
</div>

<p>
Celebrate che furono l'esequie dell'inclito Re
Roberto, la città di Napoli fece subito gridar per tutto
il nome di <i>Giovanna</i> e d'<i>Andrea</i>; ma si vide in pochi
dì, come scrive il Costanzo<a class="tag" id="tag175" href="#note175">[175]</a>, quella differenza,
ch'è tra il dì e la notte; poichè gli Ungheri, de' quali
era Capo Fra Roberto, per mezzo dell'astuzia di lui,
pigliarono il governo del Regno, cacciando a poco a
poco dal Consiglio tutti i più fidati e prudenti Consiglieri
del Re Roberto, per amministrar ogni cosa a
volontà loro; onde la povera Regina, che non avea
più di sedici anni, era rimasta solo in nome Regina,
ma in effetto prigioniera di que' barbari, e quel che
più l'affliggeva, era la dappocaggine del marito; il
quale non meno di lei stava soggetto agli Ungheri. La
Regina Sancia vedova del Re Roberto, vedendo in
tanta confusione la Casa Reale, che a tempo del suo
marito era stata con tanto ordine, fastidita del Mondo,
<span class="pagenum" id="Page_114">[114]</span>
andò a rinchiudersi nel Monastero di Santa Croce,
edificato da lei presso al mare, dove appena finito
l'anno morì con fama grandissima di santità. I Reali,
che stavano in Napoli, vedendosi da Fra Roberto privi
di tutto quel rispetto che solevano avere dal Re Roberto,
andarono ciascuno alle sue Terre, ed in Napoli
si vivea con grandissimo dispiacere. I Cavalieri napoletani,
vedendo il Re Andrea dato all'ozio, e non
esservi menzione alcuna di guerra, andarono ad offerirsi
a Roberto Principe di Taranto, che quell'anno
armava per passare in Grecia: ed accettati con molto
onore dal Principe, andarono a servirlo con tutte le
loro compagnie, e diedero esempio a molti Cavalieri
privati del Regno che andassero a quell'impresa; e
con questa milizia felicemente il Principe ricovrò fin
alla città di Tessalonica; ed era salito in gran speranza
di ricovrare la città di Costantinopoli, se dalle
turbolenze del Regno, che si diranno, que' Capitani,
con quasi tutta l'altra Cavalleria, non fossero stati
richiamati alla difensione delle cose proprie. Frate
Roberto pronosticando da questi andamenti, che i Reali
di Napoli avessero da far ogni sforzo di precipitarlo
dal colmo di quell'autorità, che si avea usurpata,
mandò a sollecitare Lodovico Re d'Ungaria fratello
maggiore d'Andrea, che venisse a pigliarsi la possessione
del Regno, come debito a lui per eredità dell'avolo;
ma Antonio Buonfinio Scrittore dell'Istorie
d'Ungaria dice, che Lodovico Re d'Ungaria mandò
Ambasciadori al Papa a proccurare, che mandasse a
coronar Andrea suo fratello, e che gli facesse l'investitura,
non come marito della Regina Giovanna, ma
come erede di Carlo Martello suo avolo, e che questi
Ambasciadori fecero a tal'effetto molto tempo residenza
<span class="pagenum" id="Page_115">[115]</span>
nella Corte del Papa, che allora era in Avignone,
perchè vi trovarono gran contrasto; e Giovanni
Boccaccio scrive, che appena poterono ottenere le Bolle
dell'incoronazione. Giovanna intanto era stata già solennemente
coronata in Napoli per mano del Cardinal
Americo mandato dal Pontefice Clemente VI, il quale
gl'inviò parimente l'investitura, e fu intitolata <i>Regina
di Sicilia e di Gerusalemme, Duchessa di Puglia, Principessa
di Salerno, di Capua, di Provenza, e di Forcalqueri,
e Contessa di Piemonte</i>: la quale all'incontro
nella Chiesa di Santa Chiara nel dì ultimo d'agosto
di quest'anno 1344 in mano dello stesso Cardinale
gli giurò omaggio, con promessa del solito censo,
siccome si legge nell'investitura rapportata dal Summonte
che l'estrasse dall'Archivio regio, ove si conserva<a class="tag" id="tag176" href="#note176">[176]</a>.
</p>

<p>
Il Papa avea mandato il Cardinal Americo non solo
per ricever il giuramento da Giovanna, ma l'avea anche
creato Balio della medesima per la sua minor età:
al quale parimente avea data potestà di revocare tutte
le donazioni e concessioni fatte da Roberto, e da Giovanna
in pregiudicio della Chiesa romana e del Regno<a class="tag" id="tag177" href="#note177">[177]</a>:
ma questo baliato non ebbe alcun effetto<a class="tag" id="tag178" href="#note178">[178]</a>,
perchè Fra Roberto co' suoi Ungheri governavano ogni
cosa. E sebbene i Pontefici romani avessero sempre
avuta tal pretensione di mandar essi i Balj, non ebbero
però mai parte alcuna nel governo.
</p>

<p>
<span class="pagenum" id="Page_116">[116]</span>
</p>

<p>
Avea inoltre questa Regina, come donna savia mandato
a chiamare Carlo Duca di Durazzo figliuolo primogenito
del Principe della Morea, e datagli Maria
sua sorella per moglie, dal qual matrimonio ne nacque
un figliuolo chiamato Luigi, che non avendo compito
un mese, se ne morì, e fu sepolto in Santa Chiara,
dove ancora oggi si vede il suo Tumulo. Ed in quest'anno
medesimo Luigi di Durazzo, figliuolo secondogenito
del Principe della Morea e fratello di Carlo,
tolse per moglie una figliuola di Roberto o sia Tommaso
Sanseverino, dal qual matrimonio ne nacque poi
<i>Carlo III</i> che fu Re di Napoli<a class="tag" id="tag179" href="#note179">[179]</a>.
</p>

<p>
Saputosi intanto in Napoli che il Papa avea spedite
le Bolle dell'incoronazione d'Andrea, e che gli
Ambasciadori che le portavano, erano giunti presso a
Gaeta: alcuni Baroni che desideravano impedirla, stimolati
anche da' Reali che vi dissentivano, e sopra
tutti da Carlo Duca di Durazzo, stante ancora la dappocaggine
d'Andrea, e l'insolenza degli Ungheri, diedero
la spinta a coloro che aveano congiurato d'ucciderlo,
d'accelerar la sua morte, temendo che scoverti
i loro disegni, non fossero per opera di Fra Roberto
pigliati e decapitati, subito che fosse venuto
l'ordine del Papa che Re Andrea fosse coronato. In
fatti essendo andati il Re e la Regina alla città d'Aversa,
ed alloggiati nel castello di quella Città, dove
poi fu eretto il convento di S. Pietro a Majella<a class="tag" id="tag180" href="#note180">[180]</a>,
la sera de' 17 di settembre del 1345 quando stava il
Re in camera della moglie, venne uno de' suoi Camerieri
a dirgli da parte di Fra Roberto, ch'erano arrivati
avvisi di Napoli di grande importanza, a' quali
<span class="pagenum" id="Page_117">[117]</span>
si richiedea presta provisione; ed il Re partito dalla
camera della moglie, ch'era divisa per una loggia dall'appartamento
ove si trattavano i negozj, essendo in
mezzo di quella, gli fu gittato un laccio al collo e
strangolato, e buttato giù da una finestra, stando gli
Ungheri, perch'era di notte, sepolti nel sonno e nel
vino<a class="tag" id="tag181" href="#note181">[181]</a>.
</p>

<p>
La novità di questo fatto fece restare tutta quella
città attonita, massimamente non essendo chi avesse
ardire di volere sapere gli autori di tal omicidio. La
Regina ch'era di età di diciotto anni, sbigottita non
sapea che farsi: gli Ungheri aveano perduto l'ardire, e
dubitavano d'essere tagliati a pezzi se perseveravano
nel governo: talchè il corpo del Re morto ridotto nella
chiesa, stette alcuni dì senza essere sepolto: ma Ursillo
Minutolo gentiluomo e Canonico Napoletano si
mosse da Napoli, ed a sue spese il fece condurre a
seppellire nell'Arcivescovado di Napoli nella cappella
di S. Lodovico, dove essendo stato sin all'età del Costanzo
in sepoltura ignobile, Francesco Capece abate
di quella Cappella, ed emulo della generosità di Ursillo,
gli fece fare un sepolcro di marmo, e trasferita
poi dall'Arcivescovo Annibale di Capua la sagrestia
in quella Cappella, fu riposto nel muro avanti la porta
della stessa sagrestia, dove oggi ancor si vede.
</p>

<p>
La vedova Regina si ridusse subito in Napoli, ed
i Napoletani con que' Baroni, che si trovavano nella
città andarono a condolersi della morte del Re, ed a
supplicarla, che volesse ordinare a' Tribunali, che amministrassero
<span class="pagenum" id="Page_118">[118]</span>
giustizia; poichè Fra Roberto e gli altri
Ungheri abbattuti non aveano ardire di uscire in pubblico.
La Regina ristretta co' più savi e fedeli del Re
Roberto suo avolo, perchè si togliesse il sospetto che
susurravasi, d'aver ella avuta anche parte all'infame
assassinamento, commise con consiglio loro al conte
Ugo del Balzo, che avesse da provvedere ed investigare
gli autori della morte del Re, con amplissima
autorità di punir severamente quelli, che si fossero
trovati colpevoli. Questi dopo aver fatti morire due
Gentiluomini Calabresi della camera del Re Andrea
ne' tormenti, fece pigliare Filippa Catanese col figlio
e la nipote, e dopo avergli tutti e tre fatti tormentare
gli fece tanagliare sopra un carro, e la misera Filippa
decrepita morì avanti, che fosse giunta al luogo, dove
avea da decapitarsi<a class="tag" id="tag182" href="#note182">[182]</a>.
</p>

<p>
Dall'altra parte, essendo arrivata in Avignone la
notizia di tal fatto al Pontefice Clemente, riputando,
che s'appartenesse a lui ed alla Sede Appostolica la
cognizione di questo delitto, cominciò a procedere anch'egli
contro i colpevoli. In prima generalmente gli
scomunicò, interdisse, dichiarò infami, ribelli e proscritti;
(Questa prima Bolla di <i>Clemente VI</i> spedita
in Avignone nel primo di febbraio 1346 si legge presso
<i>Lunig</i><a class="tag" id="tag183" href="#note183">[183]</a>), ma per la lontananza del luogo riuscendo
inutili tutte l'inquisizioni per liquidar le persone, diede
con sua Bolla, spedita in Avignone nel 1346 quinto
anno del suo pontificato, commessione a Bertrando del
Balzo G. Giustiziere del Regno, Conte di Montescaglioso
e d'Andria, con amplissima facoltà di procedere
contro i colpevoli; ed in questa Bolla, ch'estratta dal
<span class="pagenum" id="Page_119">[119]</span>
regal Archivio vien rapportata da Camillo Tutini<a class="tag" id="tag184" href="#note184">[184]</a>,
si leggono fra l'altre queste parole: <i>Nos nolentes,
sicut nec velle debemus, tam horribile et detestabile,
ac Deo, et hominibus odiosum facinus, cuius cognitio
prima ad nos, et Romanam Ecclesiam in hoc casu pertinere
dignoscitur, relinquere impunitum etc.</i><a class="tag" id="tag185" href="#note185">[185]</a> Ed
avendo con permissione anche della Regina, fatta diligente
inquisizione, trovò colpevoli, come complici,
cospiratori ed autori del delitto, Gasso di Dinissiaco
Conte di Terlizzi, Roberto di Cabano Conte di Evoli
e gran Siniscalco del Regno, Raimondo di Catania,
Niccolò di Miliezano, Sancia di Cabano Contessa di
Morcone, Carlo Artus e Bertrando suo figliuolo, Corrado
di Catanzaro, e Corrado Umfredo da Montefuscolo.
E poichè alcuni di essi dimoravano nel Regno,
la di cui presura era difficile, e per la protezione che
vantavano de' Reali, e perchè s'erano afforzati nelle
loro Terre; il Conte Bertrando ebbe ricorso alla Regina,
perchè con suo general editto si comandasse all'Imperadrice
di Costantinopoli, ed a Lodovico di Taranto
suo figliuolo, che sotto fedele e sicura custodia gli
trasmettesse Carlo, Bertrando e Corrado d'Umfredo;
e similmente comandasse al Principe di Taranto, al
Duca di Durazzo e loro fratelli, a tutti i Conti e Baroni,
e spezialmente a' cittadini napoletani, che nel caso
dall'Imperadrice suddetta non si fossero quelli trasmessi,
che detti Regali e Conti, e tutti gli altri con
tutte le loro forze si conferissero nelle Terre e luoghi
<span class="pagenum" id="Page_120">[120]</span>
ove coloro fossero, per imprigionargli, offerendo anche
egli di andarvi in persona, affinchè di essi si prendesse
la debita vendetta; e di vantaggio, che scrivesse
a' Vescovi, Vicari e loro Ufficiali, che con effetto
mandassero in esecuzione gl'interdetti e le scomuniche
fulminate dal Papa contro di loro, con dichiarare le
terre ove dimoravano interdette, i loro fautori e ricettatori
scomunicati, e che gl'interdetti suddetti tenacemente
si osservassero ed ubbidissero. La Regina a
tenor di queste dimande a' 7 ottobre di quest'anno 1346
fulminò un severo editto, che fu istromentato per mano
di Adenolfo Cumano di Napoli Viceprotonotario del
Regno, di cui mandò più autentici esemplari per tutte
le città e province del Regno, ed in Napoli gli fece
affiggere ne' portici del Castel Nuovo e della G. C. perchè
a tutti fosse noto e palese. L'editto è parimente
rapportato dal Tutini, dentro di cui si vede anche
inserita la riferita Bolla di Clemente.
</p>

<p>
Mandò ancora la Regina, perchè di lei si togliesse
affatto ogni sospetto, il Vescovo di Tropea in Ungaria
al Re Lodovico suo cognato a pregarlo, che volesse
avere in protezione lei vedova, ed un picciolo figliuolo,
che l'era nato dal re Andrea suo marito, di cui
nel riferito editto fassi anche memoria, chiamato Caroberto
Duca di Calabria<a class="tag" id="tag186" href="#note186">[186]</a>. Ma questa missione riuscì
infruttuosa alla regina Giovanna; poichè re Lodovico
<span class="pagenum" id="Page_121">[121]</span>
persuaso già, che ella fosse consapevole e partecipe
della morte d'Andrea, gli rispose, secondo che rapporta
Antonio Buonfinio con una epistola di questo
tenore: <i>Impetrata fides praeterita, ambitiosa continuatio
potestatis Regiae, neglecta vindicta et excusatio
subsequuta, te viri tui necis arguunt consciam, et fuisse
participem. Neminem tamen Divini, humanive judicii
poenas nefario sceleri debitas evasurum</i>.
</p>

<div class="chapter">
<h3 id="lib23cap1">CAPITOLO I.
<span class="smaller"><i>Seconde nozze della Regina <span class="smcap">Giovanna</span> con <span class="smcap">Luigi</span> di
Taranto. Il Re d'Ungaria invade il Regno, e costringe
la Regina a fuggirsene, e a ricovrarsi in Avignone:
vi ritorna da poi, e coll'aiuto e mediazione
del Papa ottiene dall'Unghero la pace.</i></span></h3>
</div>

<p>
Al ritorno del Vescovo, la Regina fece palese a
tutti quelli del suo Consiglio la risposta, e tutti giudicarono,
che l'animo del Re d'Ungaria fosse di vendicarsi
della morte di suo fratello, e compresero ancora,
dall'aver incolpata Giovanna, per aver ritenuta
e continuata la potestà regia, ch'egli pretendesse, che
il Regno fosse suo: siccome ne diede anche manifesti
indizi, quando pretese dal Papa l'investitura del Regno
per Andrea suo fratello, non già come marito della
regina Giovanna, ma come erede di Carlo Martello
suo avolo. Giudicarono perciò tutti, ch'era necessario
che la Regina si preparasse alla difesa; e perchè la
prima cosa che avea da farsi era di pigliar marito,
il quale avesse potuto con l'autorità e con la persona
ostare a sì gran nemico, Roberto Principe di Taranto
<span class="pagenum" id="Page_122">[122]</span>
ch'era venuto a Napoli a visitarla, propose <i>Lodovico</i>
suo fratello secondogenito, essendo Principe valoroso,
e nel fiore degli anni suoi. A questa proposta applausero
tutti gli altri più intimi del Consiglio, ed essendo
già passato l'anno della morte di Re Andrea, per le
novelle che s'aveano degli apparati del Re d'Ungaria,
si contrasse il matrimonio subito, senz'aspettare dispensa
del Papa.
</p>

<p>
Ma la fama della potenza del Re d'Ungaria, e le
poche forze del nuovo marito della Regina, e l'opinione
universale che la Regina avesse avuta parte
nella morte del marito, facevano stare sospesi gli animi
della maggior parte de' Baroni e de' Popoli; e
benchè Luigi di Taranto con gran diligenza si sforzasse
di fare gli apparati possibili, non ebbe però quella
ubbidienza, che sarebbe stata necessaria, e si seppe
prima, che il Re d'Ungaria era giunto in Italia, che
fosse fatta la quarta parte delle provvisioni debite e
necessarie. Onde la Regina che fu veramente erede
della prudenza del gran Re Roberto suo Avolo, volle
in questo fiore della gioventù sua, con una resoluzione
savia mostrar quello che avea da essere, e che
fu poi nell'età matura; perchè vedendo le poche forze
del marito, e la poca volontà de' sudditi, deliberò di
vincere fuggendo, poichè non potea vincer il nemico
resistendo; e fatto chiamare Parlamento generale, dove
convennero tutti i Baroni, e' Sindici delle città del
Regno, ed i Governatori della città di Napoli, pubblicò
la venuta del Re d'Ungaria, e dolutasi lungamente
d'alcuni, che la calunniavano a torto di tanta
scelleratezza, disse ch'era deliberata di partirsi dal
Regno, e gire in Avignone per due cagioni, l'una per
fare manifesta l'innocenzia sua al Vicario di Cristo
<span class="pagenum" id="Page_123">[123]</span>
in Terra, com'era manifesta a Dio in Cielo: e l'altra
per farla conoscere al Mondo, coll'ajuto che sperava
certo di avere da Dio; e che tra tanto non voleva,
che nè i Baroni, nè i Popoli avessero da esser travagliati,
com'era travagliata essa; e però, benchè confidava,
che tutti i Baroni e' Popoli, almeno per la
memoria del padre e dell'avolo, non sarebbero mancati
d'uscire in campagna a combattere la sua giustizia,
voleva più tosto cedere con partirsi, e concedere
a loro, che potessero andare a rendersi all'irato
Re d'Ungaria; e però assolveva tutti i Baroni, Popoli,
Castellani e stipendiarj suoi dal giuramento, ed
ordinava che non si facesse alcuna resistenza al vincitore,
anzi portassero le chiavi delle terre, e delle
castella, senz'aspettare Araldi o Trombette. Queste
parole dette da lei con grandissima grazia, commossero
quasi tutti a piangere, ed ella gli confortò, dicendo
che sperava nella giustizia di Dio, che facendo
palese al Mondo l'innocenzia sua, l'avrebbe restituita
nel Regno, e reintegrata nell'onore. S'imbarcò per
tanto da Castel Nuovo per andare in Provenza il dì 15
gennajo del nuovo anno 1348, e con lei e col marito
andò anche la Principessa di Taranto sua suocera che
la chiamavano Imperadrice, e Niccolò Acciajoli fiorentino,
intimo della Casa di Taranto ed uomo di
grandissimo valore.
</p>

<p>
Intanto Lodovico Re d'Ungaria era col suo esercito
entrato nel Regno, e ricevuto nell'Aquila, vennero
ivi a trovarlo il Conte di Celano, il Conte di
Loreto con quel di S. Valentino, e Napolione Orsino
con altri Conti e Baroni d'Apruzzo, i quali gli giurarono
omaggio, ed avendo presa e saccheggiata la
città di Sulmona, a gran giornate, non trovando chi
<span class="pagenum" id="Page_124">[124]</span>
gli facesse ostacolo, se ne veniva in Napoli; onde i
Reali, confidati nel parentado che avevano col Re
d'Ungaria, si posero tutti in ordine per andare ad
incontrarlo amichevolmente, sperando essere da lui
umanamente raccolti, tanto più, che conducevano con
loro, come Re, il piccolo Caroberto figliuolo del Re
Andrea ch'allora era di tre anni; e così raccolta una
Compagnia de' primi Baroni, si mossero da Napoli il
Principe di Taranto e Filippo suo fratello, Carlo Duca
di Durazzo, Luigi e Roberto suoi fratelli, ed incontrarono
il Re d'Ungaria, che veniva da Benevento
ad Aversa, il quale con molta amorevolezza baciò il
nepote, ed accarezzò tutti; ma poichè fu giunto ad
Aversa, concorse un gran numero di Cavalieri, e d'altri
Baroni a riverirlo, e dimorato quivi cinque giorni, volendo
il sesto andare in Napoli s'armò di tutte arme,
e fece armare tutto l'esercito e cavalcò, e passando
avanti il luogo dov'era stato strangolato Re Andrea,
si fermò, e chiamò il Duca di Durazzo, dimandandogli
da qual finestra era stato gittato Re Andrea; il
Duca rispose, che no 'l sapea, e 'l Re mostrogli una
lettera scritta da esso Duca a Carlo d'Artois, dicendogli
che non potea negare suo carattere, e 'l fè pigliare,
ed immantenente decapitare<a class="tag" id="tag187" href="#note187">[187]</a>, comandando,
che fosse gittato dalla medesima finestra, onde fu gittato
Re Andrea; e rimaso il cadavere insepolto per
ordine del Re sino al dì seguente, fu poi portato a
seppellire in Napoli nella chiesa di S. Lorenzo, ove
ancora oggi si vede il suo sepolcro. Questa fu la morte
del Duca di Durazzo figliuolo di Giovanni quintogenito
del Re Carlo II, il quale di Maria sorella della
<span class="pagenum" id="Page_125">[125]</span>
Regina Giovanna non lasciò figliuoli maschi, ma solo
quattro femmine, Giovanna, Agnesa, Clemenzia e
Margarita, delle quali si parlerà più innanzi. Gli altri
Reali, volle il Re che restassero prigioni nel Castello
d'Aversa, e di là a pochi dì gli mandò in Ungaria
insieme col picciolo Caroberto; ed egli continuando il
cammino verso Napoli rappresentava uno spettacolo
spaventevole, facendosi portar avanti uno stendardo
negro, dov'era dipinto un Re strangolato, e venutogli
incontro gran parte del Popolo napoletano a salutarlo,
egli con grandissima severità finse non mirargli,
nè intendergli, e volle entrare con l'elmo in testa
dentro Napoli, e rifiutando ogni rimostranza d'onore
se n'andò dritto al Castel Nuovo, di cui il Castellano
già gli avea portate le chiavi: onde nacque una mestizia
universale e timore, che la città non fosse messa
a sacco dagli Ungheri; perchè subito posero mano a
saccheggiare le case de' Reali, e la Duchessa di Durazzo
a gran fatica si salvò, e fuggì in un navilio,
andando a trovare la sorella in Provenza. Nè volle il
Re dare udienza agli Eletti della città, ma volle
che fossero tutti mutati, e fu ordinato che i nuovi
Eletti non facessero cos'alcuna, senza conferire
col Vescovo di Varadino Ungaro. E poichè fu trattenuto
due mesi in Napoli, se n'andò in Puglia,
dove costituì suo Vicario Corrado Lupo Barone Tedesco,
e dopo aver costituito Castellano Gilforte Lupo
fratello di Corrado del Castel Nuovo, e fatte molte
preparazioni in diversi luoghi del Regno, imbarcandosi
in Barletta su una sottilissima galea passò in
Schiavonia, ed indi in Ungaria, non essendo dimorato
più che quattro mesi nel Reame.
</p>

<p>
In questo mezzo la Regina Giovanna, arrivata alla
<span class="pagenum" id="Page_126">[126]</span>
Corte del Papa in Avignone con Luigi suo marito,
vi furono accolti benignamente da Clemente, il quale
dispensò a' legami della consaguinità per lo matrimonio
contratto<a class="tag" id="tag188" href="#note188">[188]</a>, e la Regina ebbe Concistoro pubblico,
ove con tanto ingegno e con tanta facondia
difese la causa sua, ch'il Papa ed il Collegio, che
aveano avuto in mano il processo fatto contro Filippa
Catanese, e Roberto suo figliuolo, e conosciuto che
la Regina non era nominata, nè colpata in cosa alcuna,
tennero per fermo ch'ella fosse innocente, e pigliarono
la protezione della causa sua, spedendo subito
un Legato appostolico in Ungaria a trattare la
pace. Questi trovò molto superbo il Re, o che fosse
l'ira del morto fratello, o l'amore che avea conceputo
di così bello ed opulente Regno, che già si trovava
averlo tutto in mano, e lo teneva per suo, poichè
il picciolo Caroberto, poco da poi che fu giunto
in Ungaria era morto; ma non per la difficoltà del
negoziare, il Legato volle partirsi da Ungaria, ma
cercò di dì in dì, con ogni arte, mollificare l'asprezza
dell'animo di quel Re.
</p>

<p>
Intanto i Napoletani, partito che videro il Re d'Ungaria,
avendo intesa la buona volontà del Papa verso
la Regina, e che si vedeano così maltrattati da Gilforte
Lupo Castellano, e Luogotenente del Re in Napoli,
cominciarono a sollevarsi, e molti di coloro che
erano stati cortegiani di Re Roberto e della Regina,
si partirono ed andarono a trovarla fin in Provenza
ed a confortarla, che se ne ritornasse, perchè erano
tanto indebolite le forze degli Ungheri, e tanto cresciuto
<span class="pagenum" id="Page_127">[127]</span>
l'odio contra i barbari costumi loro, che senza dubbio
sarebbero cacciati con ogni picciol numero di
gente che fosse condotta da Provenza. Non mancarono
ancora di molti Baroni che con messi e lettere secrete
la chiamavano; e questo giovò molto alla Regina, perchè
mostrando queste lettere al Papa, gli fermarono
più saldamente in testa l'opinione che tenea dell'innocenza
sua, onde la Regina assicurata del favore del
Papa, e della volontà degli uomini del Regno, cominciò
a ricovrar insieme la fama e la benevolenza dei
sudditi, a' quali pareva, ch'essendosi presentata innanzi
al Papa, padre e giudice universale de' Cristiani,
e da lui giudicata per innocente, e degna di
esser rimessa nel suo Regno ereditario, pareva a ciascuno
che fosse da riposarsi sovra quel giudicio, ed
attender a far ufficio di buoni e fedeli vassalli: e da
questo mossi i popoli di Provenza e degli altri Stati
di là de' monti, fecero a gara a presentarla, e sovvenirla
di danari, de' quali stava in tanta estrema necessità,
che vendè al Papa la città d'Avignone<a class="tag" id="tag189" href="#note189">[189]</a>,
e col prezzo di quella, e co' danari presentatigli, fece
armare dieci galee, e preso commiato dal Papa insieme
con Luigi suo marito partissi. Angelo di Costanzo<a class="tag" id="tag190" href="#note190">[190]</a>
narra, che nel partirsi donò, non vendè al
Papa ed alla Chiesa la città d'Avignone, con la quale
s'obbligò tanto l'animo del Papa, che conoscendo
ch'ella il desiderava, donasse il titolo di Re a Luigi
suo marito
</p>

<p>
(Non può ora più dubitarsi di questa vendita, avendone
<span class="pagenum" id="Page_128">[128]</span>
<i>Lunig</i><a class="tag" id="tag191" href="#note191">[191]</a> impresso l'istromento stipulato in Avignone,
dove è manifesto questa città col suo distretto
essersi venduta non già donata, e stante la necessità,
ed estremi bisogni della Regina bisognò ella contentarsi
del prezzo offertogli, che non oltre passò la somma
di ottantamila fiorini d'oro di Fiorenza; esprimendosi,
che tutto il di più, che valesse, considerando la
Regina quelle parole del Signor nostro Gesù, rammentate
dall'Appostolo, <i>beatius est dare, quam accipere</i>,
lo donava al Papa ed alla Chiesa romana, come
pura, semplice ed irrevocabile donazione. Dee
nell'istromento trascritto da <i>Lunig</i> emendarsi la data,
poichè si porta stipulato in Avignone a' 12 giugno del
1358, quando molto tempo prima la Regina avea già
da Avignone fatto ritorno in Napoli).
</p>

<p>
Nel dar a Luigi la benedizione il Papa lo chiamò
Re; onde ambedue lieti e pieni di buona speranza
andarono ad imbarcarsi in Marsiglia, e giunti a Napoli
con venti prosperi, la città tutta uscì ad incontrarli
nel Ponte del picciolo Sebeto, 200 passi lontano
dalla città, perchè al Porto di Napoli non si poteano
appressare le galee, poichè il Castel Nuovo, come
tutte l'altre castella si teneano dagli Ungari. Discesi
dunque a terra e ricevuti con allegrezza incredibile
d'ogni sesso e d'ogni ordine e d'ogni età, furono
condotti sotto il baldacchino in una casa apparecchiata
per loro al Seggio di Montagna. Vennero fra
pochi dì molti Conti e Baroni a visitarla, ed a rallegrarsi
del ritorno, e ad offerirsi di servire a cacciare
gli Ungheri. La Regina, ed il Re Luigi si voltarono
a rimunerare, per quanto l'angustia delle facoltà
<span class="pagenum" id="Page_129">[129]</span>
loro a quel tempo comportava, tutti quelli, che
aveano mostrata affezione al nome loro, con privilegi,
titoli, onori e dignità e sovra tutto i Cavalieri giovani
suoi coetanei, come coloro, che speravano più
per amore, che per forza di stipendi far esercito abile
a poter cacciare i nemici del Regno. Ed in questi
tempi cominciò ad introdursi fra noi di darsi a' Baroni
il titolo di Duca, perchè prima non era in usanza,
che quello di Conte, ed il titolo di Principe, o di
Duca, era de' soli Reali, ed il primo fu Francesco
del Balzo, che dalla Regina Giovanna I fu fatto Duca
d'Andria, ed il secondo fu il Duca di Sessa. Ordinò
ancora Re Luigi una bella Corte, e fece Gran Siniscalco
del Regno Niccolò Acciajoli Fiorentino; e perchè
i Popoli del Regno erano in molte parti oppressi
da Corrado Lupo, e da' suoi Ministri Capitani degli
Ungheri, lasciò assediate le Castella di Napoli, e fatta
una buona compagnia di Conti e Baroni ch'erano
concorsi a Napoli, e del fiore della gioventù Napoletana,
cavalcò contro il Conte d'Apici, e quello debellato,
passò in Puglia e presa Lucera andò a Barletta.
Fu lungamente con non minor ferocia, che ardire
guerreggiato in Puglia, ed in Terra di Lavoro,
e non meno queste province, che l'altre del Regno si
videro ardere d'incendio marziale. Corrado Lupo tosto
avvisonne il Re d'Ungaria, il quale ricevuto l'avviso
fu tanto presto, che prima giunse in Schiavonia, e
s'imbarcò per venire in Puglia, che si sapesse ch'era
deliberato di venire; e giunto che fu in Puglia si trovò
al numero di diecemila cavalli, e pedoni quasi infiniti.
Si accese per ciò più fiera ed ostinata la guerra
infin che stanchi l'un partito e l'altro, finalmente
diedero apertura a Papa Clemente d'interporre fra i
<span class="pagenum" id="Page_130">[130]</span>
due Re trattati di pace. Spedì per tanto il Pontefice
due Legali, i quali avendola maneggiata, non poterono
allora ottener altro, che tregua per un anno, onde il
Re Lodovico se ne tornò in Ungaria, lasciando presidio
alle Terre, che si teneano con le sue bandiere.
Ma poichè fu in Ungaria, o che fosse destrezza e
prudenza del Legato appostolico, che gli fu sempre
appresso; o che fosse, che disegnava di far guerra coi
Veneziani, i quali aveano occupate alcune Terre di
Dalmazia appartenenti al Regno d'Ungaria, concesse
in fine la pace al Re Luigi ed alla Regina Giovanna,
rilassando in grazia del Papa e del Collegio de' Cardinali
tutte le sue pretensioni, e liberi i cinque Reali,
ch'erano stati quattro anni carcerati al Castello di
Visgrado. Fu conchiusa questa pace in aprile dell'anno
1351, ed alcuni aggiungono, che avendo condennato
il Papa, come mezzo della pace, il Re Luigi e
la Regina Giovanna a pagare trecentomila fiorini al
Re d'Ungaria per le spese della guerra, egli magnanimamente
ricusò di pigliarli, dicendo, ch'egli non
era venuto al Regno per ambizione, nè per avarizia,
ma solamente per vindicare la morte del fratello; nella
quale avendo fatto quanto gli pareva, che convenisse,
non cercava altro, e fu molto lodato e ringraziato dal
Papa e dal Collegio.
</p>

<p>
Usciti da questi affanni Re Luigi e la Regina,
mandarono ambasciadori a ringraziar il Papa ed il
Collegio, ed a dimandargli un Legato appostolico che
l'avesse incoronati: il che ottennero agevolmente, perchè
dal Papa fu deputato a ciò il Vescovo Bracarense.
Si fece per tanto in Napoli un gran apparato per la
incoronazione, alla quale fu deputato il dì 25 maggio
festa delle Pentecoste; e tutto il Regno assuefatto a
<span class="pagenum" id="Page_131">[131]</span>
travagli, ad incendj ed a rapine, cominciò a rallegrarsi;
ed oltre i Baroni concorsero in Napoli da tutte
le parti infiniti per vedere una festa tale, la quale parea,
che avesse da fare dimenticare tutte le calamità
passate. Nel dì stabilito essendo giunto il Legato nel
luogo dove era l'apparato, con grandissima pompa e
solennissime cerimonie, unse e coronò il Re e la
Regina, e fur fatte molte giostre e molti giuochi d'arme
e conviti. Ed appresso, dalla città e da tutto il
Baronaggio fu solennemente giurato omaggio al Re ed
alla Regina, i quali fecero general indulto a tutti
quelli, che nelle guerre passate aveano seguite le parti
del Re d'Ungaria; ed il Re Luigi in memoria di questa
Coronazione ordinò, come si disse, la compagnia
del <i>Nodo</i>, nella quale si scrissero da 60 Signori e
Cavalieri napoletani di diverse famiglie, ed i più valorosi
Campioni di que' tempi.
</p>

<div class="chapter">
<h3 id="lib23cap2">CAPITOLO II.
<span class="smaller"><i>Spedizione del Re <span class="smcap">Luigi</span> di Taranto in Sicilia:
pace indi seguita, e sua morte.</i></span></h3>
</div>

<p>
Siccome il nostro Regno di Puglia erasi ridotto in
assai felice stato per la pace, e per la presenza e liberalità
del Re Luigi, così all'incontro le cose della
Sicilia ogni dì andavano peggiorando: perocchè crescendo,
per la debolezza del picciolo Re Don Luigi,
le discordie tra' Siciliani, ed essendo divisi tutti i Baroni
ed i Popoli dell'isola, si lasciò la cultura dei
campi, ch'è la principale entrata di quel Regno, e
parimente tutti gli altri traffichi e guadagni, e s'attendea
<span class="pagenum" id="Page_132">[132]</span>
solo a ruberie, incendj ed omicidi; onde procedeva
non solo la povertà e miseria di tutta l'Isola,
ma la povertà e debolezza del Re, non potendo i Popoli
supplire, non solo a' pagamenti estraordinarj, ma
nè anco a' soliti ed ordinarj; quindi avvenne, che i
Baroni dell'isola si divisero in due parti; dell'una
erano capi i <i>Catalani</i>, che s'aveano usurpata la tutela
del Re; e dell'altra quelli di Casa di <i>Chiaramonte</i>,
ch'erano tanto potenti, che tenevano occupate Palermo,
Trapani, Saragoza, Girgento, Mazara, e molte
altre Terre delle migliori di Sicilia; e benchè non
fossero scoverti nemici del Re, signoreggiavano quelle
Terre d'ogni altra cosa, che dal titolo in fuora; e
perchè coloro, che governavano il Re, possedendo la
minor parte di Sicilia, bisognavano cacciare da quella
tanto che potessero tenere il Re, e la Casa sua con
dignità regia, e ch'essi potessero anco accrescere di
ricchezze, molti Popoli sdegnati cominciarono ad alterarsi;
e la Città di Messina, la quale era principale
di queste, che il Re possedeva, non potendo soffrire
l'acerbo governo del Conte Matteo di Palizzi, volti
i cittadini in tumulto, andarono sin'al palazzo reale,
e l'uccisero; e gli altri Baroni appena poterono salvare
se stessi, e la persona del Re, ritirandosi in Catania.
Con l'esempio de' Messinesi, Sciacca ancora uccise
i Ministri del Re, che v'erano; e perchè di questo
moto era stato autore il Conte Simone di Chiaramonte,
e conosceva, che contro di se sarebbe voltata
tutta l'ira del Re e del suo Consiglio, mandò a Re
Luigi in Napoli, chiamandolo, non all'impresa di Sicilia,
come aveano altre volte chiamato Re Roberto
ma ad una certa vittoria, avvisandolo, che le cose di
<span class="pagenum" id="Page_133">[133]</span>
quel Regno stavano in tali termini, che con ogni poca
forza si sarebbe conquistato.
</p>

<p>
Il Re Luigi, e 'l Regno per le passate guerre si trovavano
non men disfatti, che i Siciliani, cominciando
allora a cogliere i primi frutti della quiete e della pace;
e quelle forze, che a tempo di Re Roberto erano
potenti ed unite, ora per la presenza di tanti Reali,
tra' quali era diviso il Regno, erano deboli e disunite;
onde non potè mandarvi quel numero di gente e di
vittovaglie, che sarebbe stato necessario a tanta impresa;
nulladimanco vi mandò il G. Siniscalco Acciajoli
con cento uomini d'arme, e Giacomo Sanseverino
Conte di Melito con quattrocento fanti, sopra sei galee
e molti vascelli grossi di carico, con la maggior
quantità di vittovaglie, che fu possibile. Questi giunti
in Sicilia, col favore del Conte Simone, se n'andarono
a Melazzo, e l'occuparono, e postovi presidio
e Governadore in nome del Re, andarono a Palermo
con gran parte di vittovaglia, e furono ricevuti dai
Palermitani, già ridutti all'estremo bisogno d'ogni cosa
da vivere con infinita allegrezza; e que' di Chiaramente
fecero alzare le bandiere di Re Luigi a Trapani, e
Saragoza, ed a tutte l'altre Terre, che teneano essi;
e benchè non avessero tante genti di guerra, che bastassero
a tenerle con presidio di Re Luigi, era tanto
più debole la parte del Re di Sicilia, che senza forza
di arme si mantennero in fede del Re di Napoli, solamente
con munizione di vittovaglia, che gli era mandata
di Calabria.
</p>

<p>
Per questi successi i Governadori del Re Don Luigi,
desiderosi di non fare annidare in Sicilia le genti
del Re Luigi, avanti che crescessero più, fecero ogni
sforzo per riavere Palermo; ma fu in vano, perchè i
<span class="pagenum" id="Page_134">[134]</span>
cittadini che avevano gustata la comodità delle vittovaglie
si mantennero in fede del Re Luigi, servendo
con molta fede e diligenza al G. Siniscalco, ed al
Conte di Mileto, che difendevano la città onde furono
costretti ritornarsene.
</p>

<p>
Il Re D. Luigi fra pochi dì venendo a morte, fu
gridato Re <i>Federico</i> suo ultimo fratello, il quale non
avendo che tredici anni, era sotto il governo de' Catalani,
per opera de' quali essendo sbandito da Messina
Niccolò Cesario, Capo di parte molto potente in
quella città, egli ancora seguì la parte del Re Luigi,
ed avuta intelligenza con alcuni de' suoi seguaci, di
notte entrato in Messina con alcuni soldati e aderenti
di casa di Chiaramonte, assaltò i suoi nemici. Il popolo
essendosi levato a rumore, diede facoltà di poter
intromettere ducento cavalli, e 400 fanti, mandati
dal gran Siniscalco, e da' Conti di Chiaramonte, com'era
stato stabilito tra loro, e cacciandone quelli della
fazione contraria, s'alzarono le bandiere del Re Luigi.
Questi subito, ch'ebbe l'avviso della presa di quella
città, la quale tenea per veramente sua, poichè l'altre
erano tenute più tosto da' Chiaramontesi, che dagli Ufficiali
suoi, venne subito con la Regina Giovanna sua
moglie a Reggio in Calabria, mandando al Gran Siniscalco
supplimento di 50 altre lance, e 300 fanti a
piedi, e buona quantità di vittovaglia a Messina, che
ne stava in grandissima necessità. Fu tanta l'allegrezza
de' cittadini, che giunti con quelle genti, ch'erano
venute allora, assaltarono i castelli di San Salvatore,
e di Mattagrifone, che furono stretti a rendersi con
due sorelle del Re, Bianca, e Violante, le quali con
onorevole compagnia furono mandate a Reggio alla
Regina, e da lei furono con molta cortesia ed amorevolezza
<span class="pagenum" id="Page_135">[135]</span>
ricevute ed accarezzate. Parve al Re non indugiare
più, e passato con la Regina il Faro, nella
Vigilia della Natività del Signore del 1355 entrarono
in Messina con grandissima pompa, e furono alloggiati
nel palazzo reale, dove con le solite cerimonie fu giurato
omaggio e fedeltà da tutti.
</p>

<p>
Pochi dì da poi vennero il Conte Simone e Manfredi
e Federico di Chiaramonte, i quali il Re onorò
molto, come Capi della famiglia, ed autori dell'acquisto
di quel Regno; ma desiderando il conte Simone,
che Re Luigi gli desse Bianca sorella del Re Federico
per moglie, e persuadendosi, che non dovesse negarla
per li meriti suoi, e quasi per prezzo d'un Regno,
confidentemente ne parlò al Re. Questa richiesta
parve di molta importanza, non per se stessa, ma
per quelle conseguenze, che avrebbe potuto portar seco
tal matrimonio, poichè essendo il Re Federico ultimo
della stirpe de' Re di Sicilia della Casa d'Aragona, e
di età e di senno tanto infermo ch'era chiamato <i>Federico
il Semplice</i>, poteva agevolmente succedere, che
aggiungendosi alla potenza del Conte Simone la ragione,
che gli portava la moglie, n'avesse cacciato l'uno
e l'altro Re; onde allora, nè volle negarlo, nè
prometterlo; ma tra pochi dì gli offerse per moglie la
Duchessa di Durazzo. Vedendosi dunque Simone con
tale offerta escluso, ne prese tanto sdegno e rammarico
(perchè presumea, che il merito suo col Re superasse
ogni grazia, che se gli potesse fare) che se
ne morì di là a pochi dì, e gli altri di quella famiglia,
quasi fossero rimasti eredi dello sdegno di Simone,
cominciarono a rallentarsi dall'affezione del Re
Luigi. Questi intanto mandò ad assediare Catania, dove
era il nuovo Re con tutte le poche forze sue; ma
<span class="pagenum" id="Page_136">[136]</span>
essendo state rispinte le sue genti e disordinate e
rotte, fu fatto prigione ancora Raimondo del Balzo
Conte Camerlengo, ed appena scampò il Gran Siniscalco
Acciajoli. Questa nuova diede grandissimo dolore
a Re Luigi, al quale tolti gli ornamenti della moglie
andò a far danari per riscattare il Conte; ed avendo
poi mandato l'Araldo al Re Federico con la taglia,
che si dimandava del Conte, Federico non volle
che si pigliasse taglia, ma mandò a dire, che non vi
era altra via per la liberazione del Conte, che il cambio
della libertà delle due sorelle. E perchè Luigi amava
estremamente il Conte, si contentò di mandarne
le sorelle onorevolmente accompagnate sin in Catania.
</p>

<p>
Tra questo tempo le novitadi, che successero nel
Regno, sforzarono Re Luigi a tornare in Napoli, e
per non abbandonare l'impresa di Sicilia, la quale per
l'estrema povertà del nemico tenea per vinta, lasciato
Capitan Generale in Sicilia il Gran Siniscalco Acciajoli,
egli con la Regina se ne ritornò in Napoli.
Cominciavano di bel nuovo in questo Regno a sorgere
disordini e confusioni poco minori di quelli, che
furono a tempo degli Ungheri; poichè il Principe di
Taranto, che per essere fratello maggiore del Re, si
tenea di poter governare il Re e 'l Regno insieme,
avea pigliato in odio, e perseguitava molti Baroni, i
quali volevano conoscere soli Re Luigi e la Regina
Giovanna per Signori. Parimente Luigi di Durazzo
cugino del Re, vedendosi stare nel Regno come povero
Barone insieme con Roberto suo fratello, si giunse
col Conte di Minervino, il quale era salito in tanta
superbia, che avea occupato la città di Bari, e s'intitolava
Principe di Bari e Palatino d'Altamura, oltre
gli altri titoli de' quali andava molto altiero; e mantenea
<span class="pagenum" id="Page_137">[137]</span>
una banda d'uomini d'armi, con tanti cavalli,
che gli parea poter competere col Principe di Taranto
e col Re; e per poter mantenere quelle genti, andava
discorrendo per le più ricche parti del Regno,
e taglieggiando le Terre senz'aver rispetto alcuno al
Re ed alla Regina. Si vide perciò Re Luigi impegnato
a reprimere la superbia di costui, e dopo varj
fatti d'arme, che posero sossopra molte province del
Regno, finalmente ripresse i ribelli, e Luigi di Durazzo
rimanendo solo e senza forza, per lo vincolo
del sangue fu riconciliato col Re e colla Regina; e
dato sesto per varj provvedimenti alla quiete del Regno,
e ridottosi nella primiera tranquillità, tornò il Re
col pensiero alla guerra di Sicilia.
</p>

<p>
Dall'altra parte que' di Sicilia, ch'erano del partito
di Re Federico, vedendosi molto inferiori di forze,
fecero, che il loro Re prendesse per moglie la sorella
del Re d'Aragona, ma il novello parentado poco potè
giovargli, poichè la Sposa poco da poi se ne morì;
ed in questo mezzo per una parentela, che fecero i
Chiaramontesi col Conte di Ventimiglia, Capo della
parte di Federico, si cominciò a trattar la pace tra
questo Principe, e 'l Re Luigi e la Regina Giovanna,
la quale dopo varj maneggi, fu finalmente conchiusa
con queste condizioni: Che Re Federico s'intitolasse
<i>Re di Trinacria</i>: che pigliasse per moglie Antonia del
Balzo figliuola del Duca d'Andria e della sorella di
Re Luigi: che riconoscesse quel Regno dal Re Luigi e
dalla Regina Giovanna, ed a tal segno dovesse pagare a
loro nel giorno di San Pietro tremila once d'oro ogni
anno: e quando il Regno di Napoli fosse assaltato, pagare
cento uomini d'arme, e dieci galee armate in difensione
<span class="pagenum" id="Page_138">[138]</span>
di quello. All'incontro, che dal Re Luigi
fossero restituite tutte le cittadi, terre e castella, che
sin a quel giorno erano state prese, e si teneano colle
bandiere sue.
</p>

<p>
(In esecuzione di questa pace, si legge presso <i>Lunig</i><a class="tag" id="tag192" href="#note192">[192]</a>
il mandato, ovvero Plenipotenza, che il Re
<i>Federico</i> diede per stipularla, e perchè gli articoli accordati
fossero confermati da papa <i>Gregorio XI</i>, come
diretto Padrone dell'isola di Sicilia, nel qual mandato
s'intitola <i>Rex Trinacriae</i>. Si legge ancora pag. 1123
una ben lunga Bolla di questo Papa, nella quale, dandogli
la formula del giuramento di fedeltà, si prescrivono
al Re <i>Federico</i> altre leggi e condizioni e così
pesanti, specialmente intorno alle appellazioni di tutte
le cause ecclesiastiche, di doversi portare in Roma; che
se mai questa Bolla avesse avuto il suo effetto, non
vi sarebbe rimaso in Sicilia vestigio alcuno del Tribunal
della Monarchia).
</p>

<p>
Questo fu l'ultimo termine delle guerre di Sicilia,
che durarono tanti anni, con tanto spargimento di
sangue, e con spesa inestimabile. Ma è cosa veramente
da notare, che il Regno di Sicilia, preteso dai
romani Pontefici loro feudo, e che ad essi spettasse
darne l'investitura, onde fecero tanti sforzi per levarlo
dalle mani de' Re d'Aragona, ed a questi tempi
reso ligio e tributario a' Re di Napoli, col correr degli
anni si fosse totalmente sottratto, non men dalla
soggezione degli uni, che degli altri, che ora vien riputato
più libero e independente, che il Regno istesso
di Napoli; poichè, dopo il famoso Vespro Siciliano,
per le continue guerre sostenute co' Re angioini, i
<span class="pagenum" id="Page_139">[139]</span>
quali ebbero sempre a lor favore collegati i Pontefici
romani, i Re d'Aragona non richiesero più investitura
dalla Sede Appostolica per quell'Isola, ed anche da
poi fatta pace co' Re di Napoli, nemmen la ricercarono;
ed in fatti morto il Re D. Federico, non lasciando
di se prole maschile, e succeduta in quel Regno
nell'anno 1368 Maria sua figliuola, nè Regina di
Trinacria volle essere nomata, nè investitura alcuna
prese da' Romani Pontefici. Le stesse pedate furono
calcate da Martino I d'Aragona, che nell'anno 1402
succedè a Maria, e da Martino II suo successore. E
morto questi senza figliuoli, essendo stato nell'anno
1411 eletto Re d'Aragona, di Valenza e di Sicilia
Ferdinando d'Aragona figliuolo di Giovanni Re di
Castiglia, questi tramandò al suo figliuolo Alfonso, il
quale nell'anno 1416 succedè in tutti i suoi Regni,
anche coll'istesse condizioni il Reame di Sicilia, non
ricercandone da' Pontefici romani investitura alcuna,
siccome fecero da poi tutti gli altri loro successori;
tantochè nel Regno di Sicilia, siccome per lo bisogno
e circostanze di que' antichi tempi fu introdotto allora
costume di prender l'investitura di quell'isola da' Romani
Pontefici, così ora per desuetudine e per contrario
uso si è quella affatto tolta ed abolita: tal che
oggi quel Regno rimane totalmente libero ed indipendente.
</p>

<p>
Dall'altra parte, a questi tempi del Re Luigi di
Taranto, si vide dependente e tributario de' Re di Napoli,
secondo le riferite condizioni di questa pace; ma
tali condizioni non furono mai adempite, nè ebbero
alcuna esecuzione; poichè se bene in un diploma rapportato
da Inveges<a class="tag" id="tag193" href="#note193">[193]</a> di Gregorio XI del 1373 spedito
<span class="pagenum" id="Page_140">[140]</span>
poco da poi conchiusa questa pace, fosse nominato
il Regno di Napoli col nome di Regno di Sicilia,
e quello di Sicilia, col nome di Trinacria, nulladimanco
niuno de' Re di quell'isola ne' loro diplomi
s'intitolarono <i>Re di Trinacria</i>, ma di Sicilia <i>ultra
Pharum</i>, chiamando il Regno napoletano Sicilia <i>citra
Pharum</i>, come si legge ne diplomi di Martino e degli
altri Re di Sicilia suoi successori. Ed essendosi questi
due Regni da poi uniti nella persona d'Alfonso I
d'Aragona, egli fu il primo, che cominciò a intitolarsi
<i>Re dell'una</i> e <i>l'altra Sicilia</i>. Nè si legge essersi
riconosciuto quel Regno da' Re di Napoli, e che nel
dì statuito di S. Pietro si fossero mai pagate per tributo
le 3000 once d'oro, nè pagati i cento uomini
d'armi e le dieci galee armate, convenute nelle Capitolazioni
sudette; poichè i Re di Napoli, insino ad
Alfonso I d'Aragona, furono in tante guerre distratti
e per tante rivoluzioni interne del Regno agitati, che
non poterono pensare ad altro, che alla propria loro
salute e alla conservazione del proprio Regno, come
diremo.
</p>

<p>
Terminata in cotal guisa la guerra di Sicilia, e ripressi
i moti intestini del nostro Regno, ritornò a godersi
la quiete; ma non durò guari, poichè nell'anno
1362 ammalatosi di febbre acutissima Re Luigi venne
a morte, non avendo più che 42 anni. Fu questo
Principe bellissimo di corpo e d'animo, e non meno
savio, che valoroso; ma fu poco felice nelle sue imprese,
perocchè ritrovandosi il Regno travagliato ed
impoverito per tante guerre e per tante dissensioni,
non ebbe luogo, nè occasione dì adoperare il suo valore,
massimamente nell'impresa di Sicilia.
</p>

<p>
Narra Matteo Palmerio nella vita del Gran Siniscalco
<span class="pagenum" id="Page_141">[141]</span>
Acciajoli, che <i>Innocenzio VI</i> successore di Clemente
s'era offeso e grandemente crucciato col Re
Luigi, perchè non gli pagava il solito censo; e perciò
il Re mandò Ambasciadori in Avignone per placarlo,
e questi furono l'Acciajoli e l'Arcivescovo di
Napoli Giovanni; ed il Bzovio aggiunge, che a Bertrando
successor di Giovanni fu data facoltà da Innocenzio
VI d'assolvere il Re Luigi <i>in articulo mortis
dalla scomunica ob non solutum Romanae Ecclesiae
censum</i><a class="tag" id="tag194" href="#note194">[194]</a>. Regnò Luigi cinque anni prima che fosse
coronato, e dieci dopo l'incoronazione. Fu mandato
il suo cadavere nel Monastero di Monte Vergine presso
Avellino 20 miglia lontano da Napoli, e fu sepolto
appresso la sepoltura dell'Imperadrice Margherita sua
madre, ove ancor oggi si addita il suo tumulo sostenuto
da otto colonne colla sola sua effigie, senza
iscrizione. Non lasciò figliuoli, perchè due femmine,
che procreò con la Regina Giovanna, morirono in
fascia.
</p>

<p>
Morì non molto tempo da poi in Napoli il Principe
di Taranto, e fu sepolto nella chiesa di S. Giorgio
maggiore, e lasciò erede del Principato e del titolo
dell'imperio Filippo suo fratello terzogenito<a class="tag" id="tag195" href="#note195">[195]</a>.
Questo Principe poco innanzi avea tolto per moglie
Maria sorella della Regina, la quale poco da poi morì;
onde tolse la seconda moglie, che fu Elisabetta figliuola
di Stefano Re di Polonia, colla quale visse fin al
1368, anno della sua morte<a class="tag" id="tag196" href="#note196">[196]</a>. Morì egli in Taranto
ove giace sepolto, nè lasciò di se figli, onde lasciò il
Principato di Taranto, con il titolo dell'Imperio a
<span class="pagenum" id="Page_142">[142]</span>
Giacomo del Balzo figliuolo di Margarita sua sorella
e di Francesco Duca d'Andria. Morì ancora Luigi di
Durazzo Conte di Gravina e di Morcone, e fu sepolto
nella Chiesa di Santa Croce, appresso il sepolcro
della Regina Sancia, il quale lasciò un figliuolo chiamato
Carlo, che, come si dirà, fu poi Re di Napoli,
e poco appresso morì in Francia Roberto Principe
della Morea, fratello del Conte, amendue figliuoli di
Giovanni Duca di Durazzo; onde con esempio notabilissimo
della fragilità delle cose umane, di così numerosa
progenie del Re Carlo II non rimase altro
maschio, che Lodovico Re d'Ungaria e Carlo di Durazzo
nel Regno di Napoli, figliuolo del già detto
Luigi di Durazzo. E non guari da poi si vide perduto
tutto ciò, che questa progenie possedeva in Grecia;
poichè ritenendosi per anche Corfù e Durazzo,
avendo la Regina Margarita moglie del Re Carlo di
Durazzo (mentre suo marito era in Ungaria, ed ella
governava) fatta pigliare una nave de' Veneziani, nè
volendola restituire, ma ritenendosela con tutte le mercatanzie
che vi erano di molta valuta, diede occasione
a' Veneziani, che dopo la morte del Re, con
questa scusa occupassero il Ducato di Durazzo, nel
quale finì di perdersi quanto la linea di Re Carlo I
avea posseduto in Grecia<a class="tag" id="tag197" href="#note197">[197]</a>.
</p>

<div class="chapter">
<p>
<span class="pagenum" id="Page_143">[143]</span>
</p>

<h3 id="lib23cap3">CAPITOLO III.
<span class="smaller"><i>Altre nozze della Regina <span class="smcap">Giovanna</span>, e ribellione
del Duca d'Andria.</i></span></h3>
</div>

<p>
Rimasa vedova la Regina del Re Luigi di Taranto,
perchè nel governo del Regno non s'intrigassero
i Reali di Napoli, tanto i Napoletani, quanto i Baroni
desideravano, ch'ella sola governasse, e perciò
per mezzo di coloro, ch'erano più intimi nella Corte
della Regina, cominciarono a confortarla, che volesse
subito pigliar marito, non solo per sostegno dell'autorità
sua reale, ma ancora per far pruova di lasciare
successori per quiete del Regno; e così fu tosto destinato
per suo marito l'Infante di Majorica, chiamato
Giacomo d'Aragona, giovane bello e valoroso; onde
parea ch'essendo anche la Regina d'età di 36 anni,
si potesse ragionevolmente sperare ch'avessero insieme
a far figliuoli, e conchiuso il matrimonio, venne lo
sposo sulle Galee in Napoli in quest'anno 1363 e fu
da' cittadini ricevuto come Re. Sposò egli la Regina,
e da lei fu creato Duca di Calabria: ma l'avversa fortuna
del Regno non volle; poichè questo matrimonio
fu poco felice, perchè guerreggiando il Re di Majorica
con quello d'Aragona suo cugino per lo Contado di
Rossiglione, e di Cerritania, volle il nuovo marito
della Regina andare a servire il padre in quelle guerre,
ove prima fu fatto prigione, e poi riscosso dalla
Regina, e tornandovi la seconda volta vi morì. Restò
molti anni la Regina in veduità, e governò con tanta
prudenza, che acquistò nome della più savia Reina,
<span class="pagenum" id="Page_144">[144]</span>
che sedesse mai in Sede reale; per la qual cosa quasi
risoluta di non tentare più la fortuna con altri mariti,
cominciò a pensare di stabilirsi successore nel Regno.
Si aveva ella allevata in Corte Margarita, figliuola ultima
del Duca di Durazzo e di Maria sua sorella; e
questa pensò di dare a Carlo di Durazzo con dispensazione
appostolica, poichè erano tra di loro fratelli
cugini; ma questo suo pensiere fu per qualche tempo
impedito, perchè avendo il Re d'Ungaria guerra con
i Veneziani, mandò a chiamare Carlo di Durazzo dal
Regno di Napoli, che avesse a servirlo in quella guerra.
Questi ancor che fosse molto giovane, andò con una
fioritissima compagnia di Cavalieri, e servì là molti
anni; il che fece stare sospeso l'animo della Regina,
sospettando, che nel cuore del Re d'Ungaria fossero
rimaste tante reliquie dell'odio antico, che bastassero
a far ribellare da lei Carlo; però al fine, come si dirà
poi, riuscì pure la deliberazione fatta di tal matrimonio,
dal quale per altra via ne seguì la rovina sua.
</p>

<p>
Ma dall'altra parte, parendo ad ogni uomo di potere
agevolmente opprimere una donna, rimasta così
sola col peso del governo d'un Regno tanto grande
e di sì feroci province, se mancavano ora i Reali di
perturbarlo, non mancarono i vicini ed i più potenti
Baroni di quello. Fu turbato prima da Ambrosio Visconte
figliuolo bastardo di Bernabò Signore di Milano,
il quale entrato nel Regno per la via d'Apruzzo
con dodicimila cavalli, ed occupate per forza alcune
Terre di quelle contrade, camminava innanzi con incredibile
danno e spavento; ma la Regina con quel
suo animo virile e generoso, tosto lo represse, poichè
unite come poté meglio sue truppe, sconfisse l'esercito
nemico, e liberò il Regno da tale invasione.
</p>

<p>
<span class="pagenum" id="Page_145">[145]</span>
</p>

<p>
Questa vittoria diede grand'allegrezza alla Regina,
la quale trovandosi ora nel più quieto stato volle andare
a visitare gli Stati di Provenza e gli altri che
possedeva in Francia, ed andò principalmente in Avignone
a visitare il Papa <i>Urbano V</i>, che ad Innocenzio
VI, successor di Clemente, era succeduto; dal quale
fu benignissimamente accolta e con grandissimo onore<a class="tag" id="tag198" href="#note198">[198]</a>.
Poi essendo stata alcuni mesi a visitare tutti
que' Popoli, e da loro amorevolmente presentata, se ne
ritornò in Napoli molto contenta, per aversi lasciato
il Papa benevolo ed amico.
</p>

<p>
Giunta in Napoli mandò in effetto il matrimonio
di Carlo di Durazzo con Margarita sua nipote, mostrando
a tutti intenzione di voler lasciare a loro, il
Regno dopo la sua morte; ma non per questo Carlo
di Durazzo lasciò il servizio del Re d'Ungaria, anzi
con buona licenza e volontà della Regina tornò nella
Primavera di quest'anno 1370 a servire quel Re contro
i Veneziani, lasciando Margarita con una fanciulla
di circa sei mesi chiamata Maria, come l'avola materna,
e lei gravida, la quale nel principio del seguente
anno partorì un'altra figliuola chiamata Giovanna, come
la Regina sua zia, che poi, come diremo, fu Regina
di Napoli.
</p>

<p>
Ma mentre il Regno stava per rifarsi, avendo tregua
dall'invasioni esterne, fu tutto sconvolto per una
guerra intestina, che fu cagione di molti mali; perocchè
essendo spenti tutti gli altri Reali, rimase grandissimo
Signore Francesco del Balzo Duca d'Andria,
perchè, come si disse, colla morte di Filippo Principe
di Taranto suo cognato, ch'avea lasciato erede Giacomo
<span class="pagenum" id="Page_146">[146]</span>
del Balzo suo figliuolo, come tutore di lui, possedeva
una grandissima Signoria, e per questo era
divenuto formidabile a tutti i Baroni del Regno: onde
pretendendo, che la città di Matera appartenesse al
Principato di Taranto, la quale era posseduta allora
da un Conte di Casa Sanseverino, andò con genti armate,
e la tolse di fatto a quel Cavaliero, minacciando
ancora di torgli alcune altre Terre convicine. Per questo
insulto i Sanseverineschi, che per numero di Personaggi
e di Stato erano i più potenti Baroni del
Regno, ebbero ricorso alla Regina, la quale subito
mandò al Duca a dirgli, che si contentasse di porre
la cosa in mano d'arbitri, ch'ella eleggerebbe non sospetti,
e non volesse mostrare far tanto poco conto di
lei. Ma il Duca rifiutando ogni partito, volle persistere
nella sua pertinacia di voler la Terra per forza,
onde la Regina dopo aver chiamati tutti i parenti del
Duca ed adoperati più mezzi, desiderosa di tentare
ogni cosa, prima che venire ad usare i termini della
giustizia, poichè vide l'ostinazione del Duca, comandò,
che fosse citato; e continuando il Duca nella solita
contumacia, volle ella un dì a ciò deputato, sedere
in sedia reale con tutto il Consiglio attorno, e
profferire la sentenza contro del Duca come ribelle:
fatto questo, ordinò a' Sanseverineschi, che dovessero
andare ad occupare, non solo la Terra a lor tolta, ma
quante Terre avea in Puglia il Duca in nome del
Fisco reale, come giustamente ricadute alla Corona
per la notoria ribellione di lui. Bisognò contrastar lungamente
per debellare il Duca, il quale s'era posto
in difesa; finalmente gli fu forza, debellato che fu,
fuggirsene dal Regno, onde la Regina avendo occupati
tutti i suoi Stati, ed essendosi a lei rese Tiano
<span class="pagenum" id="Page_147">[147]</span>
e Sessa, per rifarsi della spesa, che avea fatta in
questa guerra, vendè Sessa a Tommaso di Marzano
Conte di Squillaci per venticinquemila ducati, e Tiano
per tredicimila a Goffredo di Marzano Conte d'Alifi;
ma a Tommaso concesse il titolo di Duca sopra Sessa,
e fu il secondo Duca nel Regno dopo quello d'Andria.
Mandò ancora a pigliar la possessione del Principato
di Taranto perchè il picciolo Principe, dopo
la fuga del padre, s'era ricovrato in Grecia, dove
possedeva alcune terre.
</p>

<p>
Ma non si ristette il Duca d'Andria di tentar nuove
imprese; poichè essendo ad Urbano succeduto Gregorio
XI suo parente, ebbe ricorso a costui, dal quale
fu bene accolto, e parte con danari ch'ebbe da lui
sotto spezie di sussidio, parte con alcuni, che n'ebbe
dalle Terre, ch'egli possedeva in Provenza, se ne ritornò
in Italia, dove se gli offerse gran comodità di
molestare il Regno e la Regina, perchè trovandosi allora
Italia universalmente in pace, molti Capitani di
ventura oltramontani stavano senza soldo, tal ch'ebbe
poca fatica con quella moneta che avea raccolta, ma
con assai più promesse a condurgli nel Regno. Entrovvi
egli con tredicimila persone da piedi e da cavallo,
e con grandissima celerità giunse prima a Capua,
che la Regina avesse tempo di fare provisione
alcuna; onde non solo tutto il Regno fu posto in iscompiglio,
ma la città di Napoli istessa in grandissimo
timore e sospetto; contuttociò la Regina ch'era
da tutti amata e riverita, si provide ben tosto per la
difesa, e già s'apparecchiava di far la massa dell'esercito
a Nola, quando il Duca avvicinandosi ad Aversa,
andò a visitare Raimondo del Balzo suo zio
carnale Gran Camerario del Regno, persona, e per
<span class="pagenum" id="Page_148">[148]</span>
l'età, e per la bontà venerabile e di grandissima autorità,
il quale stava in un suo casale detto Casaluce.
Questo grand'uomo, tosto che vide il Nipote, cominciò
ad alta voce a riprenderlo e ad esortarlo, che non
volesse essere insieme la ruina, e 'l vituperio di Casa
del Balzo, con seguire un'impresa tanto folle ed ingiusta:
perchè bene avea inteso, che le genti ch'egli
conducea seco, erano ben molte di numero, ma pochissime
di valore, nè potrebbe mancare che non fossero
sconfitte dalle forze della Regina, e di tutto il
Baronaggio del Regno, al quale egli era venuto in
odio per la superbia sua insopportabile. Il Duca sbigottito,
e pien di scorno alle parole del buon vecchio,
non seppe altro che replicare, se non che quel
che facea era tutto per riavere lo Stato suo, il quale
non si potea altrimenti per lui recuperare, per molto
che esso avesse pentimento della ribellione. Replicogli
il zio, che questa via che avea pigliata, non era
buona, anzi gli averia più tolta la speranza di ricovrare
lo Stato per sempre, e che 'l meglio era cedere,
e cercare, con intercessione del Papa, di placare l'animo
della Regina. Valse tanto l'autorità di quello
uomo, che 'l Duca vinto da quelle ragioni, prese subito
la via di Puglia con le genti che avea condotte,
sotto scusa di volere ricovrare le Terre di quella provincia;
e come fu giunto alla campagna d'Andria proccurò,
che gli fosse posto in ordine un naviglio, in
cui, disceso alla marina, s'imbarcò, e ritornò in Provenza
a ritrovare il Papa. Le genti, che avea condotte,
trovandosi deluse, si volsero a saccheggiare alcune
terre picciole, per indurre la Regina ad onesti
patti; e perch'ella desiderava molto la quiete, patteggiò
con loro, ch'uscissero fuor del Regno, pigliandosi
<span class="pagenum" id="Page_149">[149]</span>
sessantamila fiorini. Queste cose fur fatte fin
all'anno 1375, nel qual morì Raimondo del Balzo
Gran Camerario, lasciando di se ornatissima fama; la
Regina ebbe gran dispiacere della perdita di un Baron
tale, e creò in suo luogo Gran Camerario Giacomo
Arcucci Signore della Cirignola.
</p>

<p>
La Regina in questi tempi, o che le fosse venuto
in sospetto il troppo amore di Carlo di Durazzo verso
il Re d'Ungaria, e che temesse di quel che poi successe,
o che fosse istigata dal suo Consiglio per vedersi
così sola a dover sempre combattere a' continui
moti del Regno: determinò di togliere marito, perchè,
ancora ch'ella fosse in età d'anni quarantasei, era sì
fresca, che dimostrava molta attitudine di far figli:
tolse dunque per marito <i>Ottone Duca di Brunsuic</i>,
Principe dell'Imperio e di linea imperiale, Signor
prudente e valoroso<a class="tag" id="tag199" href="#note199">[199]</a>, e d'età conveniente alla sua
e volle per patto che non s'avesse da chiamare Re,
per riservar forse a Carlo di Durazzo la speranza
della successione del Regno. Venne Ottone nel dì
dell'Annunziata del seguente anno 1376 ed entrò in
Napoli guidato sotto il Pallio per tutta la città con
grandissimo onore sino al Castel Nuovo dov'era la Regina,
ed ivi per molti giorni si ferono feste reali.
</p>

<p>
Questo matrimonio dispiacque assai a Margarita di
Durazzo, la quale nel medesimo tempo avea partorito
un figliuol maschio, che fu poi Re Ladislao, ed ella
se ben credea per certo, che dalla Regina non fossero
nati figliuoli, tuttavia dubitava, che introducendosi Ottone
nel Regno con gente tedesca, si sarebbe talmente
impadronito delle fortezze e di tutto il Regno, che
<span class="pagenum" id="Page_150">[150]</span>
sarebbe stato malagevole cacciarlo, ed ella ed il marito
ne sarebbero rimasti esclusi. Ma la Regina con
molta prudenza stette ferma in non volere dare il titolo
di Re al marito, riserbandolo, se la volontà di Dio
fosse stata di dargli alcun figliuolo; e sempre nel parlare
dava segno di tenere cura, che 'l Regno rimanesse
nella linea mascolina del Re Carlo II. E per mostrar
amorevolezza e rispetto al marito gli fece donazione
di tutto lo Stato del Principe di Taranto, ricaduto a
lei per la ribellione di Giacomo del Balzo figliuolo
del Duca d'Andria, il quale Stato era mezzo Regno.
Dopo queste nozze si visse due anni nel Regno quietamente,
e la Regina diede secondo marito a Giovanna
dì Durazzo, sua nipote primogenita del Duca di Durazzo
e della Duchessa Maria sua sorella, il quale fu
Roberto Conte d'Artois figliuolo del Conte d'Arras.
</p>

<div class="chapter">
<h3 id="lib23cap4">CAPITOLO IV.
<span class="smaller"><i>Dello Scisma de' Papi di Roma e quelli
d'Avignone.</i></span></h3>
</div>

<p>
Negli anni seguenti, si vide il Regno in maggiori
confusioni e disordini per quel famoso scisma che
nacque, e che durò poi fin al Concilio di Costanza.
Avea Papa Gregorio XI trasferita la Sede Appostolica
da Avignone, ov'era stata da Clemente V sin
dall'anno 1305 traslatata, e dimorata settantadue anni,
in Roma, ov'egli giunse il dì 17 di gennajo di questo
nuovo anno 1377. Quivi egli morì a' 27 marzo del
seguente anno 1378. I Romani, i quali in tanto tempo
<span class="pagenum" id="Page_151">[151]</span>
che la Sede Appostolica era stata in Francia, aveano
patito infinito danno, vollero servirsi della occasione
di ristabilire nella lor città la Corte del Papa, proccurando
che dovesse eleggersi un Romano, o per lo
meno un nativo d'Italia; all'incontro vedendo che in
Roma non v'erano allora più che sedici Cardinali,
de quali v'erano dodici oltramontani e quattro soli
Italiani, dubitarono, e con ragione, ch'essendo maggiore
il numero de' primi, non era verisimile che la
pluralità de suffragi per l'elezione del Papa fosse in
favore d'un Italiano; e per questo levato un tumulto,
presero l'armi, e quando i Cardinali furono entrati
in Conclave il dì 5 aprile di quest'anno 1378 concorsa
ivi una moltitudine di Popolo, circondò il palazzo,
e cominciò a gridare, <i>Romano lo vogliamo</i>. Questo
grido durò tutta la notte: il giorno seguente il
Popolo essendosi di nuovo adunato in maggior numero,
andò con furia maggiore al Conclave, minacciando
di rompere le porte, e di tagliare a pezzi i Cardinali
franzesi, se non eleggevano un Papa, che fosse
romano o almeno d'Italia. I Cardinali intimoriti lo promisero
al Popolo, ma con protesta fra loro, che ciò
sarebbe seguito per la violenza, che loro si faceva,
non già che l'elezione in futuro dovesse valere. In
fatti elessero tumultuariamente persona fuori del Collegio
de' Cardinali, che per la sua poca abilità, potesse
esser con facilità cacciata dal Papato. Questi fu
Bartolommeo Prignano Arcivescovo di Bari, nato in
Napoli, secondo Panvinio, da vili parenti; ma il nostro
Giovanni Villani<a class="tag" id="tag200" href="#note200">[200]</a>, e Teodorico di Niem<a class="tag" id="tag201" href="#note201">[201]</a>,
<span class="pagenum" id="Page_152">[152]</span>
dicono esser nato nel castello d'Itri del Contado di
Fondi<a class="tag" id="tag202" href="#note202">[202]</a>. Visse quasi sempre in Francia appresso la
Corte del Papa nella Cancelleria Appostolica, indi
fatto Arcivescovo d'Acerenza, passò poi a quello di
Bari. Essendosi sparsa in Roma la voce, che l'Arcivescovo
di Bari era stato eletto, il Popolo confondendolo
con Giovanni di Bar francese, cameriere maggiore
del Papa defunto, cominciò di nuovo le sue violenze.
Il Cardinal di S. Pietro comparì alla finestra
del Conclave per placare il tumulto, e molti vedendolo
dissero: questi è il Cardinal di S. Pietro: subito
il popolaccio credette, che quegli fosse il Cardinale
ch'era stato eletto, e si pose a gridare, <i>viva,
viva S. Pietro</i>. Alquanto da poi il Popolo ruppe le
porte del Conclave, arrestò i Cardinali, e rubò i loro
mobili, domandando sempre un Cardinal romano: alcuni
domestici de' Cardinali avendo loro detto, non
avete voi il Cardinale di S. Pietro? eglino lo presero,
lo vestirono degli abiti Pontificali, lo posero su l'Altare,
ed andarono all'adorazione, benchè gridasse, che
egli non era Papa, ed esserlo non voleva. I Cardinali
durarono molta fatica a salvarsi, chi nelle lor case,
chi nel castello di S. Angelo. L'Arcivescovo di Bari
divenuto in un tratto superbo ed austero e molto astuto,
conoscendo l'intenzione de' Cardinali, si fece
subito il giorno seguente acclamare da alcuni Cardinali,
violentati a farlo da' Magistrati. Egli prese il nome
d'<i>Urbano VI</i> e scrisse a tutti i Cristiani, notificando loro
l'elezione fatta, e tenne per lo principio molto a freno
i Cardinali, dubitando di quel che poi successe, cioè,
<span class="pagenum" id="Page_153">[153]</span>
che avrebbero pensato a cacciarlo dal Papato<a class="tag" id="tag203" href="#note203">[203]</a>. Dall'altra
parte i Cardinali, ancorchè pubblicamente fossero
stati costretti a riconoscerlo, scrissero però segretamente
al Re di Francia, ed agli altri Principi
cristiani, che l'elezione era nulla, e che non era stata
lor intenzione, che e' fosse riconosciuto per Papa; e
poco da poi sotto pretesto di fuggire i calori della
state, i dodici Cardinali oltramontani uscirono l'un
dopo l'altro da Roma nel mese di maggio, e si portarono
in Anagni. Ma il Cardinale Ursino fratello del
Conte di Nola, sotto scusa di venire a visitare i parenti
nel Regno, impetrò da Urbano licenza, e venne
a trovar la Regina; e su la certa credenza che i Cardinali
avrebbero rivocata l'elezione, cominciò a pregarla,
che in tal caso avesse voluto intercedere coi
Cardinali provenzali, che avendosi da fare nuova elezione
per soddisfazione del Popolo Romano, avessero
creato lui.
</p>

<p>
La Regina, come donna savia e prudente, non si
volle muovere per le richieste del Cardinale, anzi
mandò a Roma Niccolò Spinelli di Napoli, ma di patria
di Giovenazzo, quel nostro famoso Dottor di leggi
Conte di Gioja, e Gran Cancelliero del Regno, a rallegrarsi
con Urbano della sua elezione ed a dargli ubbidienza.
Ma questo risalito Papa mostrò fare tanto
poco conto di quest'ufficio della Regina, e della persona
del Gran Cancelliere, trattandolo incivilmente<a class="tag" id="tag204" href="#note204">[204]</a>,
che questi che 'l conosceva nella vita privata per uomo
di basso affare, e giudicandolo indegno del Papato
per la natura ritrosa, se ne venne tanto mal soddisfatto
<span class="pagenum" id="Page_154">[154]</span>
di lui che si crede, che da quella ora pensò
d'essere ministro della nuova elezione d'un altro Papa.
A questo s'aggiunse che pochi dì da poi, essendo andato
il Principe Ottone in Roma a visitarlo, alcuni
dicono per avere l'investitura del Regno<a class="tag" id="tag205" href="#note205">[205]</a>, altri per
supplicarlo, ch'essendo restato il Regno di Sicilia per
successione in man di donna, avesse fatta opera che
quella fosse data per moglie al Duca Baldassarre di
Brunsuich suo fratello; ma sia che si voglia, è cosa
certissima, che non solo dal Papa non potè ottenere
cosa che volle, ma fu anche mal veduto, e trattato
poco onorevolmente: narrando Teodorico di Niem<a class="tag" id="tag206" href="#note206">[206]</a>,
che fu Segretario d'Urbano, che Ottone trovandosi
col Papa quando era a pranzo, ed essendogli dato il
bicchiere per dargli a bere, come è costume, il Papa,
fingendo di ragionare d'altri negozj, il fece stare inginocchiato
un gran pezzo senza bere, finchè uno dei
Cardinali, che aveva maggior confidenza con lui, gli
disse, <i>Padre Santo è tempo che beviate</i>; per la qual
cosa il Principe se ne ritornò con molto maggiore
scorno di quello ch'ebbe l'Ambasciadore.
</p>

<p>
Lo stesso Autore<a class="tag" id="tag207" href="#note207">[207]</a>, e colui, che scrisse la vita
d'Urbano, dicono ch'essendo stato più, che fosse mai
uomo, avido di voltare tutte le forze del Papato in
fare grandi i suoi, avesse pensato dall'ora di trasferire
il Regno di Napoli nella persona di Carlo di Durazzo,
tenendo per certo poter aver da lui più larghi partiti,
e maggiori Signorie nel Regno per Butillo, e
Francesco Prignano suoi nipoti che non avrebbe avuti
<span class="pagenum" id="Page_155">[155]</span>
dalla Regina Giovanna e dal Principe Ottone. Il Duca
d'Andria che avea seguitato in Roma Papa Gregorio XI
con isperanza che l'avesse fatto ricovrar gli Stati, si
trovava allora in Roma in bassa fortuna; ed avendo
dopo la morte di Gregorio conosciuto l'animo del nuovo
Papa, poco amico della Regina, cominciò a trattar con
lui, che si chiamasse Carlo di Durazzo all'impresa
del Regno, dimostrandogli che agevolmente sarebbe
successa felice, perchè già teneva avvisi da Napoli
che tutto 'l Regno stava mal soddisfatto, ed in timore
di restare sotto il dominio d'Ottone; e per contrario
era gran desiderio tra' Baroni, e tra' Nobili Napoletani
di vedere Carlo di Durazzo unico germe nel Regno
della Casa d'Angiò; tanto più, quantochè nella
milizia che avea esercitata in servizio del Re d'Ungaria,
era diventato famoso nell'arte della guerra, non
meno per valor di persona che di giudizio. Con queste
persuasioni gli fu cosa leggiera persuadere al Papa quello,
a che egli stava inclinatissimo, e però senza dimora
mandò Urbano ad invitar Carlo che stava in Italia nel
Trivigiano a guerreggiare con i Veneziani che venisse
armato in Roma, perch'egli avea deliberato di privar
la Regina Giovanna del Regno, e chiuderla in un Monastero,
e dar a lui l'investitura e possessione del
Regno<a class="tag" id="tag208" href="#note208">[208]</a>. Carlo per lo principio mostrò molta freddezza
in accettare l'impresa, perchè dall'una parte lo
stringea la pietà della Regina e li beneficj verso di
lui, i quali erano meritevoli di gratitudine, e dall'altra
la difficoltà di pigliar l'impresa, dubitando che se
<span class="pagenum" id="Page_156">[156]</span>
lasciava il Re d'Ungaria nell'ardore di quella guerra,
non avrebbe avuto da lui favore alcuno.
</p>

<p>
Questa pratica non potè esser tanto secreta che la
Regina non n'avesse avviso a Napoli, onde ristretta
col suo Consiglio deliberò di provvedervi. Il nostro
Giureconsulto Niccolò di Napoli ch'era il primo di
valore e d'autorità nel Consiglio, ed era uomo di
grande spirito, e portava odio particolare al Papa,
propose non esservi altro miglior espediente per divertire
il Papa da questa impresa, se non d'incitare i
Cardinali a far nuova elezione: alla qual proposta applaudendo
Onorato Gaetano Conte di Fondi, molto
potente in Campagna di Roma, e che per essere stato
Vicario Generale, e Governadore di tutto lo Stato ecclesiastico
e di Campagna con grandissima autorità mentre
la Sede Appostolica era stata in Francia, desiderava
l'assenza della Corte da Italia, per tornare nel
medesimo grado: la cosa fu subito conchiusa, e fu
deliberato che si tenesse un Concilio nella città di
Fondi. I Cardinali franzesi che si erano portati in
Anagni, subito che ivi furono giunti, dichiararono che
l'elezione d'Urbano era nulla, come fatta contro lor
voglia, e contra il solito stile; onde subito che intesero
il trattato fatto in Napoli, vennero tutti a Fondi, dove
erano restati in appontamento di ritrovarsi insieme coi
tre Cardinali Italiani; ed alfine entrati in Conclave il
dì 20 settembre dopo essersi molto maneggiati per far
cessare la contesa ch'era sopra l'elezione fra' Cardinali
Italiani, dopo aver dichiarata nulla l'elezione
d'Urbano, il Cardinal di Fiorenza propose d'eleggere
Ruberto Cardinal di Ginevra di Nazione alemanna.
Tutti i Cardinali, eccettuati i tre Italiani, gli diedero
<span class="pagenum" id="Page_157">[157]</span>
i loro suffragi<a class="tag" id="tag209" href="#note209">[209]</a>; prese egli il nome di <i>Clemente VII</i>
e fu coronato il dì 21 del medesimo mese. Era egli
fratello d'Amadeo Conte di Ginevra, ed era stato Vescovo
di Tervana e poi di Cambray, indi da Gregorio
XI era stato creato Cardinale, e di qua cominciò
lo scisma. Urbano rimasto solo col Cardinal di Santa
Sabina si mantenea nel possesso di Roma, ma il castel
di Sant'Angelo stava per Clemente. I Romani
l'assediarono, lo presero in fine e lo demolirono. Urbano
fece subito nuova elezione di Cardinali, e scrisse
a tutti i Principi e Repubbliche de' Cristiani, notificando
la rebellione de' Cardinali per loro tristizia, e
non già ch'egli non fosse stato legittimamente creato
per Vicario di Cristo, e persuadeva ad ogni uno che
dovesse tenere il Papa eletto da costoro per Antipapa,
e loro tutti per Eretici e Scismatici, e privati
d'ogni dignità ed Ordine sacro; divulgando ancora
che questa ribellione avea avuta radice nel timore che
i Cardinali aveano, per gl'inonesti costumi loro, della
riforma ch'egli voleva fare. I Cardinali che egli creò
furono la maggior parte Napoletani e di Regno, e tra
gli altri Fra Niccolò Caracciolo Domenicano Inquisitore
in Sicilia, Filippo Carafa Vescovo di Bologna;
Guglielmo da Capua, Gentile di Sangro, Stefano Sanseverino,
Marino del Giudice di Amalfi Arcivescovo
di Taranto e Camerlengo della Sede Appostolica, e
Francesco Prignano suo nipote; e per aver maggior
parte in Napoli e nel Regno, conferì a loro, e ad altri
loro aderenti tutte le chiese principali ed altre dignità
ecclesiastiche nel Regno. In oltre per porre la città
di Napoli in divisione, privò Bernardo di Montoro
<span class="pagenum" id="Page_158">[158]</span>
Borgognone dell'Arcivescovado di Napoli, e lo conferì
all'Abate Bozzuto Gentiluomo di molta autorità,
e di gran parentado nella città<a class="tag" id="tag210" href="#note210">[210]</a>; e per ultimo per
mezzo del medesimo Duca d'Andria, mandò a chiamare
Carlo di Durazzo, che a quel tempo si trovava
nel Friuli. Carlo a questa seconda chiamata non fu
sì renitente, come alla prima, perchè avea già avuto
avviso da Napoli, che la Regina avendo preso sospetto
di lui faceva grandi favori a Roberto di Artois, che
era marito della sorella primogenita di Margarita, tal
che entrato in gelosia, promise al Duca di venire,
purchè si trattasse dal Papa, ch'il Re d'Ungaria gli
desse buona licenza, e qualche favore ed aiuto, perchè
da se non aveva altre forze che circa 100 cavalli napoletani
che l'aveano sempre servito in quella guerra,
ed intanto s'apparecchiava per venire in Roma, aspettando
l'avviso del Re d'Ungaria.
</p>

<p>
Avendo in cotal guisa Urbano posta in divisione
la città di Napoli ove meno sperava, tirò al suo partito
molte altre province e Regni. Quasi tutte le città
di Toscana e di Lombardia, insieme co' Romani, riconoscevano
lui per Papa. L'Alemagna e la Boemia
stette nel suo partito. Lodovico Re d'Ungaria pure
lo riconobbe: la Polonia, la Prussia, la Danimarca,
la Svezia e la Norvegia seguirono l'esempio dell'Alemagna,
ed in Inghilterra, essendo stati uditi i deputati
de' due contendenti nel Parlamento, fu approvata l'elezione
d'Urbano e rigettata quella di Clemente.
</p>

<p>
Dall'altra parte Papa Clemente era riconosciuto
nella Francia, nella Scozia, in Lorena, in Savoia e
nella Spagna, la quale quantunque prima stesse per
<span class="pagenum" id="Page_159">[159]</span>
Urbano, si dichiarò poi per Clemente; ma sopra tutti
era riconosciuto e favorito dalla nostra regina Giovanna,
la quale, partito che fu Clemente di Fondi, ed
andato a Gaeta, e di là venuto a Napoli, lo ricevè
con grandissimo apparato nel castello dell'Uovo, e per
fargli onore gli fece far un ponte in mare di notabile
lunghezza, dove egli venne a smontare. La Regina
con tutti quei, che erano andati ad incontrarlo, si
ridusse sotto l'arco grande del castello, il quale era
adornato di ricchissimi drappi, ed ivi collocarono la
sede pontificale nel modo solito, dove subito che fu
Clemente assiso, la Regina col Principe Ottone suo
marito andò a baciargli il piede, ed appresso Roberto
d'Artois con la Duchessa di Durazzo sua moglie, dopo
andò Agnesa, ch'era vedova, poichè fu già moglie
del Signor di Verona, ed erasi ritirata in Napoli, e
per ultimo Margarita sua sorella, moglie di Carlo di
Durazzo, che si trovava in Napoli; seguì appresso a
baciargli il piede un gran numero di Cavalieri e
Baroni, e donne, e damigelle leggiadramente vestite;
poi saliti su al castello, il Papa fu realmente alloggiato
con tutti i Cardinali, e stettero alcuni dì in continui
conviti e feste, ed a richiesta della Regina creò
Cardinale Lionardo di Gifoni generale de' Frati Minori.
</p>

<p>
Ma mentre duravano queste feste nel castel dell'Uovo,
il popolo Napoletano, che forse sarebbe stato
quieto, se avesse visto, che la Regina con maggior sicurtà
avesse ricevuto il Papa nella città, e fatto partecipare
di queste feste la plebe avida di nuovi spettacoli;
parendo a molti di natura sediziosi, che la Regina,
come consapevole dell'error suo, non ardisse di
fare quella festa in pubblico, cominciò a mormorare
contra di lei, che per mal consiglio de' suoi Ministri,
<span class="pagenum" id="Page_160">[160]</span>
istigati da lor proprie passioni, volesse favorire un
Antipapa di nazione straniero e nutrire uno scisma,
con tanto scandalo di tutto il Mondo, contra la Sede
Appostolica, sempre fautrice sua e de' suoi progenitori
e contra un Papa napoletano, dal quale in universale,
ed in particolare tutti potevano sperare onori e beneficj;
e come è costume del vulgo, in ogni parte si
parlava dissolutamente e con poco rispetto; ed un di
que' giorni avvenne, che un artegiano alla piazza della
Sellaria parlando licenziosamente contra la Regina, fu
ripreso da Andrea Ravignano nobile di Porta Nova;
ma persistendo colui in dire peggio che prima, Andrea
gli spinse il cavallo sopra e lo percosse in un
occhio, di cui restò cieco, onde quelli della strada
mossi in grandissimo tumulto presero l'armi; e nel
medesimo tempo dalla piazza della Scalesia si mosse
un sarto chiamato il Brigante, nipote dell'artegiano
offeso, uomo sedizioso ed insolente, il quale trovando
gli animi degli altri sollevati, e raccolto un gran numero
di popolo minuto, alzò le voci gridando: <i>viva
Papa Urbano</i>: e seguito da tutti quelli, scorse per le
parti basse della città, saccheggiando le case degli
Oltramontani che vi abitavano. Allora l'abate Luigi
Bozzuto, che, come si è detto, era stato creato da
Papa Urbano, Arcivescovo di Napoli, e che per timore
della Regina stava nascosto nella sua casa, nè
avea avuto ardire di prendere il possesso dell'Arcivescovado,
uscì fuori e tumultuariamente aiutato dal popolo
prese il possesso della chiesa e del palagio Arcivescovile,
cacciandone la famiglia dell'Arcivescovo
Bernardo<a class="tag" id="tag211" href="#note211">[211]</a>.
</p>

<p>
<span class="pagenum" id="Page_161">[161]</span>
</p>

<p>
Questo tumulto di Napoli col sacco di tante case,
ch'erasi disseminato ne' casali d'attorno, ancorchè fosse
stato ripresso da' Nobili e da' gran Popolani, avendo
prese l'armi, quietarono il romore e poi corsero al
castello, per mostrarsi pronti al servigio della Regina
e di Papa Clemente, pose in tanto timore il Papa,
che non bastandogli tutto ciò ch'erasi fatto ed offerto
da' Nobili, volle tosto imbarcarsi su alcune galee coi
suoi Cardinali e gitone prima a Gaeta, di là poi passò
ad Avignone, dove restituì la Sede pontificale, ed ivi
per molto tempo fu ubbidito non men dalla Francia
che dalla Spagna, Scozia, Lorena e Savoia.
</p>

<p>
La Regina, benchè fosse per questi rumori rimasta
assai turbata, nulladimanco usando la solita virilità,
confidata nella prontezza de' Nobili, che aveano raffrenato
l'ira ed il furore del Popolo, ordinò a Raimondo
Ursino figliuolo del Conte di Nola, ed a Stefano
Ganga Reggente della Vicaria, che con buona
banda di gente uscissero contro i ladroni del contorno,
e da poi che n'ebbero tagliati a pezzi un gran numero
e molti presi, che furono tenagliati e divisi in
quarti entrarono nella città, e per ordine della Regina
andarono alle case del Bozzuto, e non ritrovandolo,
perocchè era scappato via, avendo veduto, che quei
del Popolo aveano deposte l'armi, fecero diroccare le
case paterne dell'Arcivescovo nel Seggio di Capuana,
e poi fecero dare il guasto alle sue possessioni. Il
Brigante con alcuni altri Capi di quel tumulto furono
subito tutti insieme appiccati; tanto che il Popolo minuto
per lo grandissimo timore conceputo, si stava
rinchiuso nelle sue proprie case.
</p>

<p>
Non guari da poi si vide Napoli posta di nuovo
tutta in armi e sconvolgimenti, per cagion d'una gara
<span class="pagenum" id="Page_162">[162]</span>
che in que' tempi passava tra' Nobili delle piazze di
Capuana e Nido, con quelle di Portanova, Porto e
Montagna, pretendendo que' di Capuana e Nido in vigor
di una sentenza, che aveano riportata dal Re Roberto,
d'esser preposti così negli atti, come ne' governi
delle cose pubbliche a tutti gli altri Nobili dell'altre
tre piazze, che per ischerno chiamavano <i>Mediani</i>, quasi
che fossero un secondo stato, fra' Nobili ed il Popolo.
All'incontro i Nobili de' tre seggi andavan tessendo
genealogie delle altre famiglie, dando loro origini pur
troppo basse, facendole originarie della costa d'Amalfi,
de' Casali intorno e d'altri luoghi più ignobili, dove,
a lor dire, i lor congiunti dimoravano esercitando ancora
arti meccaniche a vili. Dalle contumelie si venne
alle armi, e fu fatta strage grandissima per l'una parte
e l'altra, e la città tutta posta in iscompiglio e disordine.
La povera Regina, a cui premevano cose di maggior
importanza, e che per riparare l'imminente tempesta
che le soprastava, avea mandato il principe Ottone
a S. Germano, non volle prender allora degli
autori del tumulto e degli omicidiali castigo; ma importandole
darvi presto riparo, cacciò fuori un indulto,
col quale ordinando, che dato giuramento da ambe
le parti in mano d'Ugo Sanseverino gran Protonotario
del Regno di viver quieti, e di non vicendevolmente
offendersi, indultava tutti que' Cavalieri, per le
morti e contenzioni precedute, insino che col ritorno
del principe Ottone suo marito, non si fossero quelle
discordie intieramente terminate. L'indulto, di cui fa
anche memoria Pier Vincenti<a class="tag" id="tag212" href="#note212">[212]</a> nel suo Teatro dei
Protonotari, si legge impresso nella Storia del
<span class="pagenum" id="Page_163">[163]</span>
Summonte<a class="tag" id="tag213" href="#note213">[213]</a>, e fu sotto li 3 settembre di quest'anno 1380
istromentato nel Castel Nuovo di Napoli, per mano di
Facio da Perugia Giureconsulto, Viceprotonotario del
Regno.
</p>

<div class="chapter">
<h3 id="lib23cap5">CAPITOLO V.
<span class="smaller"><i><span class="smcap">Carlo</span> di Durazzo è coronato Re da Papa <span class="smcap">Urbano</span>,
che depose la regina <span class="smcap">Giovanna</span>, la quale adottossi
per figliuolo <span class="smcap">Luigi</span> d'Angiò, fratello di <span class="smcap">Carlo V</span>
Re di Francia. Invade <span class="smcap">Carlo</span> il Regno, vince <span class="smcap">Ottone</span>,
e fa prigioniera la Regina, fatta poi da lui
morire.</i></span></h3>
</div>

<p>
Intanto Margarita di Durazzo, sentendo per secreti
avvisi, che il marito avea avuta già licenza dal Re di
Ungaria, e che s'apparecchiava di venire in Roma,
chiese commiato alla Regina, con dire che voleva andare
nel Friuli a trovar suo marito; e la Regina, o
che fosse per magnanimità, o perchè non sapesse certo
l'intento di Carlo di venire contra lei, o per non volere
provocarlo, le diede buona licenza e la mandò
onorevolmente accompagnata: del che certamente dovette
più d'una volta pentirsi, avendo potuto ritener
lei, ed i due figliuoli Ladislao e Giovanna, che ambedue
poi regnarono, e servirsene per ostaggi ne' casi
avversi, che da poi le occorsero.
</p>

<p>
Carlo avuta licenza dal Re d'Ungaria, era finalmente
giunto a Roma, ove avidamente fu accolto da
Urbano. Avea questo Pontefice sin da luglio del passato
<span class="pagenum" id="Page_164">[164]</span>
anno 1379 pubblicata la sua Bolla<a class="tag" id="tag214" href="#note214">[214]</a>, colla quale
dichiarò scomunicata, scismatica e maladetta la regina
Giovanna, privandola del Regno e di tutti i beni e
feudi, che teneva dalla Chiesa romana e dall'Imperio,
e da qualsivoglia altre Chiese e persone ecclesiastiche,
con assolvere i suoi vassalli dal giuramento di fedeltà,
e che più non l'ubbidissero<a class="tag" id="tag215" href="#note215">[215]</a>; onde giunto che fu
Carlo in Roma, gli diede a primo giugno di questo
anno 1381 l'investitura del Regno con ispedirgliene
Bolla, e fu in Roma dichiarato Re di Napoli e di Gerusalemme,
e quivi unto da lui ed incoronato<a class="tag" id="tag216" href="#note216">[216]</a>.
</p>

<p>
(Presso <i>Lunig</i><a class="tag" id="tag217" href="#note217">[217]</a> si leggono le lettere di Papa <i>Urbano
VI</i> spedite in Roma nel 1381, colle quali dalla
regina <i>Giovanna</i> trasferisce il Regno in Carlo Duca
di Durazzo. E nella pag. 1150 si legge il diploma di
<i>Carlo</i>, spedito nel suddetto anno, dove ricevè l'investitura
datagli dal Papa, prestandogli giuramento di
fideltà, e si obbliga a tutte quelle leggi e condizioni,
contenute nell'investitura data da <i>Clemente IV</i> al Re
<i>Carlo I</i> d'Angiò).
</p>

<p>
Co' denari ch'ebbe Carlo dal Re d'Ungaria soldò
molta gente; ma il Papa non volle che partisse da
Roma, se prima non desse il privilegio dell'investitura
del principato di Capua e di molte altre terre a Butillo
Prignano suo nipote. Urbano avuta l'investitura
per suo nipote, mandò tosto a chiamare il conte Alberico
Barbiano, che era allora in Italia Capitano di
ventura, sotto il di cui stendardo teneva arrolata una
gran compagnia di gente d'arme, e soldò questo Capitano
<span class="pagenum" id="Page_165">[165]</span>
con le sue truppe, che l'unì a quelle di Carlo;
e volle anche, che con lui andasse per Legato appostolico
il Cardinal di Sangro, sperando con l'acquisto
del Regno avere gran parte di quello per gli altri parenti
suoi.
</p>

<p>
Dall'altra parte la Regina accertata della coronazione
di Carlo, mandò subito per Ottone suo marito
che si trovava in Taranto, e fece chiamare al solito
servigio tutti i Baroni del Regno; e chiamati gli eletti
della città, pubblicò la venuta del nemico ed ottenne
dalla città una picciola sovvenzione per porre in ordine
e pagare le genti, che avea condotte da Puglia il
principe Ottone. Ma si avvide in questa occasione, che
i partegiani di Carlo eran molti nel Regno, e che le
tante case principali, ingrandite e magnificate da Papa
Urbano, le ostavano, e conobbe tardi non aver ella
dato il conveniente antidoto all'artificio del Papa che
sarebbe stato, quando Clemente fu in Napoli, fargli
creare una quantità di Cardinali napoletani e del Regno,
che avessero tenuta la parte sua, e non contentarsi
di far solo Cardinale un Frate, da cui niente
potea sperarsi. Venuta per ciò in diffidanza di potersi
mantenere con que' presidj che avea, prese un espediente,
che riuscì pur troppo funesto e lagrimevole
per questo Reame, e che fu cagione di tante sue revoluzioni
e calamità, che sostenne non meno che per
due secoli seguenti<a class="tag" id="tag218" href="#note218">[218]</a>; poichè mandò il Conte di Caserta
in Francia a dimandare aiuto al re Giovanni I
di Francia, e per più incitarlo mandò procura d'adozione
in uno de' figliuoli del Re, Duca d'Angiò, chiamato
<span class="pagenum" id="Page_166">[166]</span>
<i>Luigi</i> fratello di Carlo V Re di Francia successor
di Giovanni, promettendo di farlo suo erede e
legittimo successore del Regno e degli altri Stati suoi;
ed ordinò al Conte, che procurasse in questa adozione
il consenso del Papa Clemente; dal quale da poi a' 30
maggio del 1381 fu spedita Bolla, colla quale davasi
l'investitura del Regno a Luigi ed alla regina Giovanna,
cioè a costei mentre vivea, e a Luigi in perpetuo<a class="tag" id="tag219" href="#note219">[219]</a>;
mandò anco in Provenza, ove tenea dieci
galee, comandando, che s'armassero subito e venissero in
Napoli, acciò ch'ella negli estremi bisogni avesse potuto
usare il rimedio, che l'era ben succeduto nell'invasione
del Re d'Ungaria.
</p>

<p>
(L'Istromento di questa adozione si legge presso
<i>Lunig</i><a class="tag" id="tag220" href="#note220">[220]</a>, si legge il diploma della Regina Giovanna,
col quale a Luigi d'Angiò, suo figliuolo adottivo, concede
il titolo e le ragioni di Duca di Puglia. Parimente
poco giù<a class="tag" id="tag221" href="#note221">[221]</a> si legge la Bolla di Clemente VII
colla quale conferma l'adozione suddetta. È ben degno
da riflettere ed ammirare il nuovo spettacolo, che
ci presenta questo scisma, tra Papa Urbano e Clemente,
dando un Papa per Re a Napoli Carlo di Durazzo,
ed un altro Luigi d'Angiò fratello di Carlo V
Re di Francia; ma ciò che merita maggior riflessione
come cosa ben singolare e nuova si è, che Clemente
VII per maggiormente interessar Luigi a' danni di
Urbano, ed opporgli un Principe, che avesse un nuovo
titolo di scacciarlo dallo Stato istesso della Chiesa
romana, posseduto allora da Urbano, non ebbe difficoltà
con sua Bolla d'ergere lo Stato romano in Regno,
<span class="pagenum" id="Page_167">[167]</span>
che chiamollo, <i>Regnum Adriae</i>, ed investirne Luigi,
e suoi eredi, e successori. Questo nuovo Regno era
composto di tali province, come si legge nella Bolla
sud. §. 3. <i>Videlicet, Provincias Marchiae Anconitanae,
Romandiolae, Ducatus Spoletani, Massae Trabari
nec non Civitates Bononiam, Ferrariam, Ravennam,
Perusiam, Tudertum, cum eorum omnibus Comitatibus,
territoriis et districtibus, et omnes alias et singulas terras,
quas ad praesens habere debemus, per quoscumque
et quacumque auctoritate possideantur, seu detineantur
ad praesens, exceptis, dumtaxat, urbe Roma
cum ejus districtu, et Provinciis Patrimonii S. Petri in
Tuscia, Campania, et Maritima, ac Sabina, seu Rectoratibus
dictarum Provinciarum (per Rectores regi solitis)
quae terrae specialium commissionum vocantur,
nostrisque successoribus, et Romanae Ecclesiae, expresse
et specialiter retinemus, in unum Regnum erigimus ipsas
provincias, et Civitates cum earum comitatibus, districtibus
seu territoriis, dignitate Regia decoramus, ac Regnum
Adriae ordinamus, statuimus, et decernimus perpetuo
nuncupari</i>. Di questo Regno ne fu investito Luigi,
creandolo Re d'Adria, regolando Clemente i gradi, il
sesso e l'ordine della successione, per tutti i suoi
posteri e discendenti. Questa Bolla fu spedita in Aprile
del 1382 primo anno del suo Pontificato in Sperlonga
della diocesi di Gatta, ove Papa Clemente allor dimorava,
la qual ebbe dalla Regina Giovanna per suo
asilo, e ricovro. Giovanni <i>Ludewig</i>, come monumento
molto singolare, tratta dal <i>Codice di Leibnizio, part. 1</i>
<i>Codicis jurisgentium n. 106 pag. 239</i> volle anch'egli
imprimerla tra le sue <i>Opere Miscelle, Tom. 1 lib. 1.
Opus. 1. Cap. 4 §. 6. pag. 108</i> della quale non si
<span class="pagenum" id="Page_168">[168]</span>
dimenticò <i>Lunig</i>, il qual pure tutta intera l'inserì nel
suo Codice Dipl. Ital. <i>Tom. 2 pag. 1167</i>).
</p>

<p>
Questa deliberazione della Regina alienò gli animi
di molti dalla fede e dalla benivolenza di lei; perchè
sebbene in generale l'amavano grandemente, quando
seppero l'andata del Conte di Caserta in Francia, ed
il proposito della Regina, desideravano molto più avere
per loro Signore Carlo di Durazzo, nato ed allevato
in Regno, e congiunto di sangue a molti Signori Baroni
principali del Regno, che vedere introdotto un nuovo
Signore franzese al dominio di quello, il quale conducendo
seco nuove genti oltramontane, pareva obbligato
d'arricchirle degli Stati e delle facoltà de' Regnicoli.
Quindi avvenne, che andando Ottone Principe
di Taranto a San Germano, per opponersi a Carlo,
che veniva per quella strada, fu seguìto da pochissimi
Baroni, tal che senza vedere il nemico, fu
costretto d'abbandonare il passo, e si ritrasse con tutti
i suoi in Arienzo. Ma Carlo non volle per la via dritta
andare in Napoli, giudicando assai meglio d'andare a
trovare il nemico, con disegno, che rompendolo in campagna,
avrebbe in un solo dì finita la guerra; ed andò
a quest'effetto a Cimitino vicino Nola, ove dal
Conte di Nola fu visitato, e ricevuto come Re. Il Principe
Ottone mutando alloggiamento, si pose fra Cancello
e Maddaloni, e benchè Carlo andasse co' suoi in
ordinanza a presentargli la battaglia, non volle mai
uscire dal campo; ma per la via d'Acerra, e del Salice
si ritirò verso Napoli; e Carlo por la via tra Marigliano
e Somma s'avviò pur verso Napoli, tal che
a' 16 Luglio di quest'anno 1381 a 15 ore, giunse con
tutto il suo esercito al Ponte del Selieto fuori la Porta
del Mercato, nel medesimo tempo, che il Principe
<span class="pagenum" id="Page_169">[169]</span>
era giunto fuori Porta Capuana, e s'era accampato a
Casanova. Erano questi due eserciti tanto vicini, che
gli uni si discerneano dagli altri: nel Campo di Carlo
era il Cardinal di Sangro Legato appostolico, il Conte
Alberico Capitan Generale delle genti del Papa, il
Duca d'Andria, il Nipote del Papa, che s'intitolava
Principe di Capua, Giannotto Protogiudice, che per
la sua gran virtù ed esperienza nell'armi, era stato
creato da lui Gran Contestabile del Regno, Roberto
Orsino figliuolo primogenito del Conte di Nola, e moltissimi
altri Baroni e Cavalieri Napoletani<a class="tag" id="tag222" href="#note222">[222]</a>, ed altra
gente avventuriera: il Campo del Principe non avea
tanti Baroni, ma gran quantità di gentiluomini privati
napoletani, e molti altri di manco nome, perchè
gli altri di maggior autorità, volle la Regina, che rimanessero
in Napoli. Stettero i due eserciti per tre
ore di spazio, aspettando l'uno qualche moto dell'altro,
perchè Carlo allora stava sospeso, dubitando della
volontà del Popolo di Napoli, la quale quando fosse
stata inclinata alla fede della Regina, non era sicuro
per lui d'attaccar fatto d'arme: ma quando s'intese,
che nella città vi era grandissima confusione, perchè
era divisa in tre opinioni, l'una voleva lui per Re,
l'altra volea gridare il nome del Papa, e l'altra tenea
la parte della Regina: allora si mossero due Cavalieri
napoletani, Palamede Bozzuto, e Martuccio Ajes Capitani
di Cavalli colle loro compagnie, e guidati da
alcuni di quelli, ch'erano usciti fuori la città, si posero
dalla banda del mare a passare a guazzo, ed entrarono
per la porta della Conceria, la quale per la
fidanza, che s'avea, ch'era battuta dal mare, non era
<span class="pagenum" id="Page_170">[170]</span>
nè serrata, nè avea guardia alcuna, e di là entrati levarono
romore al mercato con gran grido, dicendo
viva <i>Re Carlo di Durazzo e Papa Urbano</i>, e seguiti
da quelli, ch'erano nel mercato, facilmente ributtarono
quei, ch'erano dalla parte della Regina, che tutti
si ritirarono nel castello, e si voltarono ad aprire la
porta del mercato, per la quale entrò Carlo con tutto
il suo esercito, e posto buon presidio di gente a quella
Porta, andò alla Porta capuana, dove similmente vi
pose buona guardia, e mandò a guardare anco quella
di S. Gennajo, ed egli andò a Nido, e fece fermare
il campo a S. Chiara, onde potea vietare l'entrata ai
nemici per la Porta Donnorso e per la Porta Reale.
Il Principe Ottone, poichè s'avvide la Cavalleria di
Carlo esser entrata nella città, si mosse colle sue genti
per dar sopra la retroguardia de' nemici; ma trovate
chiuse le Porte se ne ritornò quella medesima sera
con le sue genti a Sicciano villa appresso Marigliano.
</p>

<p>
Carlo il dì seguente pose l'assedio al Castel Nuovo,
dove oltre li due nepoti della Regina, cioè la Duchessa
di Durazzo, con Roberto d'Artois suo marito,
erano concorse quasi tutte le più nobili donne della
città, che per essere state semplicemente affezionate della
Regina, dubitavano esser maltrattate; vi era ancora
grandissima quantità di Nobili d'ogni età con le loro
famiglie, i quali furono cagione di più presta rovina,
perchè parte per benignità, parte per la speranza che
la Regina avea, che le galee di Provenza venissero
presto, furono tutti ricevuti, e nudriti di quella vittovaglia,
ch'era nel castello, la quale avrebbe forse
bastato per sei mesi a' soldati, che la guardavano, e
si consumò in un mese. Durante quest'assedio il Principe,
che cercava ogni via di soccorrer la moglie, ritornò
<span class="pagenum" id="Page_171">[171]</span>
alle Paludi di Napoli, tentando, che Re Carlo
uscisse fuori a far fatto d'arme; ma i Capitani non
vollero, che si movesse, ma che il corpo dell'esercito
attendesse a guardar la città, e tener stretto il castello,
dove sapeano, ch'era ridotta tanta gente, che in
breve sarebbe stretta per fame a rendersi; onde il Principe
vedendo, che niente giovavano i suoi tentativi, si
ritirò in Aversa.
</p>

<p>
Intanto la Regina cominciava a patire necessità di
vettovaglie, e non avea altra speranza, che nella venuta
delle galee, con le quali disegnava non solo di salvarsi,
ma con la presenza sua commovere il Re di
Francia, ed il Papa Clemente a darle maggiori ajuti,
per potere tornar poi, ed acquistare la vittoria insieme
col figlio adottivo. Ma non vedendosi le galee, ed
essendo venuto il castello in estrema penuria di viveri,
la Regina mandò a' 20 agosto il Gran Protonotario
del Regno Ugo Sanseverino a patteggiare con
Re Carlo, ed a trattare per alcun tempo tregua, o alcuna
specie d'accordo. Il Re ch'avea tutta la speranza
nella necessità della Regina, benchè avesse accolto
il Sanseverino con grande onore, perchè gli era
parente, non però volle concedere maggior dilazione,
che di cinque giorni, tra' quali se il Principe non veniva
a soccorrere il castello e liberarlo dall'assedio,
avesse la Regina a rendersi nelle mani sue; ed essendo
partito con questa conclusione il Sanseverino, mandò
appresso a lui nel castello alcuni servidori a presentare
alla Regina polli, frutti, ed altre cose da vivere,
e comandò, che ogni giorno le fosse mandato
quel ch'ella comandava per la tavola sua, credendo
con questo indurla a rendersi con più pazienza; anzi
mandò a visitarla ed a scusarsi, che egli l'avea tenuta
<span class="pagenum" id="Page_172">[172]</span>
semplicemente per Regina, e così era per tenerla
e riverirla; che non si sarebbe mosso a pigliare il Regno
con l'armi in mano, ma avrebbe aspettato di riceverlo
per eredità, o per beneficio di lei, se non avesse
veduto, che il Principe suo marito, oltre di tenere
fortificate tante Terre importanti del Principato di
Taranto, nudriva appresso di se un potente esercito;
onde si vedea chiaramente, ch'avrebbe potuto occuparne
il Regno, o privarne lui unico germe della linea
del Re Carlo I, e che per questo egli era venuto
più per assicurarsi del Principe, che per togliere lei
dalla sedia Reale, nella quale più tosto voleva mantenerla.
La regina mostrò ringraziarlo, ma nell'istesso
punto mandò a sollecitare il Principe, che infra i cinque
dì l'avesse soccorsa; passarono i 24 del mese; e
la mattina seguente, che fu l'ultimo giorno del tempo
stabilito, il Principe venne d'Aversa con tutto il
suo esercito per la strada di Piedigrotta, e passata
Echia, cominciò a combattere le sbarre poste dal Re
Carlo, per penetrare, e ponere soccorso di gente e di
vettovaglia al castello; ma Re Carlo fu subito ad incontrarlo
con l'esercito suo in ordine, e dato dall'una
parte, e dall'altra il segno della battaglia, si combattè
con tanto valore, che un gran pezzo la vittoria
fu dubbiosa; all'ultimo il Principe, che non potea sopportare
d'esser cacciato dalla speranza d'un Regno
tale, si spinse tanto innanzi verso lo stendardo reale
di Re Carlo, con tanta virtù, che non ebbe compagni,
onde circondato da' Cavalieri più valorosi del Re,
fu costretto a rendersi, e colla cattività sua il resto
dell'esercito fu rotto. Il dì seguente la Regina mandò
Ugo Sanseverino a rendersi, ed a pregare il vincitore,
che avesse per raccomandati quelli, che si trovavano
<span class="pagenum" id="Page_173">[173]</span>
nel Castello. Il Re il dì medesimo insieme col
Sanseverino entrò nel castello con la sua guardia, e
fe' riverenza alla Regina, dandole speranza di tutto quel
che l'avea mandato a dire, e volle che in un appartamento
del castello, non come prigionera, ma come
Regina si stesse e fosse servita da que' medesimi servitori
che la servivano innanzi.
</p>

<p>
Finito il mese, il primo di settembre comparvero
le dieci galee de' Provenzali condotte dal Conte di Caserta
per pigliar la Regina, e condurla in Francia.
Il Re Carlo andò a visitare la Regina, ed a pregarla,
che poichè avea veduto l'animo suo, volesse fargli
grazia di farlo suo erede universale, e cederli anco
dopo la morte sua gli Stati di Francia, e che mandasse
a chiamare que' Provenziali, che erano su le galee,
e loro ordinasse, che scendessero in terra, come
amici; ma la Regina dubitando, che questi buoni portamenti
fossero ad arte, e ricordandosi ancora di quello,
che avea trattato col Re di Francia, adottando
Luigi Duca d'Angiò suo figliuolo secondogenito, volle
ancora simulare, e disse che avesse mandato un salvo
condotto a' Capi delle galee provenziali, ch'ella avrebbe
loro parlato, e si sarebbe sforzata d'indurgli a dargli
l'ubbidienza: il Re mandò subito il salvo condotto,
ed ingannato dal volto della Regina, che mostrò
volontà di contentarlo, lasciò entrare i Provenzali
nella di lei Camera, senza volervi esser egli, o altri
per lui. La Regina, come furono entrati disse loro
queste parole: <i>Nè i portamenti de' miei antecessori, nè
il sacramento della fede ch'avea con la Corona mia
il Contado di Provenza, richiedevano, che voi aveste
aspettato tanto a soccorrermi, che io dopo d'avere sofferto
tutte quelle estreme necessità, che son gravissime
<span class="pagenum" id="Page_174">[174]</span>
a soffrire non pure a donne, ma a soldati robustissimi,
fin a mangiar carni sordide di vilissimi animali,
sia stata costretta di rendermi in mano d'un crudelissimo
nemico; ma se questo, come io credo, è stato
per negligenza, e non per malizia, io vi scongiuro, se
appresso voi è rimasta qualche favilla d'affezione verso
di me, e qualche memoria del giuramento e de' beneficj
da me ricevuti, che in niun modo, per nessun
tempo vogliate accettare per Signore questo ladrone
ingrato, che da Regina mi ha fatta serva; anzi se mai
sarà detto o mostrata scrittura, che io l'abbia istituito
erede, non vogliate crederlo, anzi tenere ogni scrittura
per falsa, o cacciata per forza contra la mente
mia: perchè la volontà mia è, che abbiate per Signore
Luigi Duca d'Angiò, non solo nel Contado di Provenza,
e negli altri Stati di là da' monti, ma ancora
in questo Regno, nel quale io già mi trovo averlo costituito
mio erede o Campione, che abbia a vendicare
questo tradimento e questa violenza; a lui dunque
andate ad ubbidire, e chi di voi avrà più memoria
dell'amor mio verso la nazione vostra, e più pietà
d'una Regina caduta in tanta calamità, voglia ritrovarsi
a vendicarmi con l'armi, o a pregar Iddio per
l'anima mia, del che io non solo v'ammonisco, ma
ancora fin a questo punto, che siete pur miei vassalli,
vel comando.</i> I Provenzali con grandissimo pianto si
scusarono, e mostrarono intensissimo dolore della cattività
sua, e le promisero di fare quanto comandava,
e se ne ritornarono su le galee, nè solo navigarono
verso Provenza, ma il Conte di Caserta deliberato di
seguire la volontà della Regina, come già avea seguita
la sua fortuna, andò ancor esso a ritrovare il Duca
d'Angiò. Il Re Carlo ritornato alla Regina per intendere
<span class="pagenum" id="Page_175">[175]</span>
la risposta de' Provenziali, e conosciuto che
non riusciva il negozio a suo modo, cominciò a mutare
stile, ponendo le guardie intorno alla Regina, ed
a tenerla, come prigioniera, e di là a pochi dì la
mandò al castello della città di Muro in Basilicata,
che era suo patrimonio; ed il Principe Ottone fu mandato
nel castello d'Altamura; e poichè egli ebbe ricevuto
il giuramento dalla città di Napoli, e da tutti
i Baroni, che vi erano concorsi nell'Arcivescovado,
fece giuramento d'omaggio alla Sede Appostolica in
mano del Cardinal di Sangro Legato. Scrisse da
poi al Re d'Ungaria tutto il successo, domandandogli,
che far dovesse di Giovanna, e n'ebbe risposta
che dovesse farla finire di vivere nell'istesso modo,
che era stato morto Re Andrea, il che con memorando
esempio di grandissima crudeltà ed ingratitudine fu
nell'anno seguente 1382 eseguito<a class="tag" id="tag223" href="#note223">[223]</a>, avendo nel castello
di Muro fattala affogare con un piumaccio<a class="tag" id="tag224" href="#note224">[224]</a>,
e fece da poi venire in Napoli il suo cadavere, che
volle che stesse sette giorni insepolto nella chiesa di
S. Chiara a tal che ogni uno lo vedesse, ed i suoi
partigiani uscissero di ogni speranza; poi fu senza
pompa sepolta in luogo posto tra il sepolcro del Duca
suo padre, e la porta della Sacristia in un bel tumulo,
che ancor oggi si vede.
</p>

<p>
Questo fu il fine della Regina Giovanna I donna
senza dubbio rarissima, che allevata sotto la disciplina
del Re Roberto, e dell'onesta e savia Regina Sancia,
governò il Regno, quando fu in pace, con tanta
<span class="pagenum" id="Page_176">[176]</span>
prudenza e giustizia, che acquistò il nome della più
savia Regina, che sedesse mai in sede reale: siccome
dimostrano quelle poche sue leggi, che ci lasciò, tutte
ordinate a restituire l'antica disciplina ne' Tribunali e
ne' Magistrati, e la testimonianza di due celebri Giureconsulti,
che fiorirono nell'età sua, cioè di Baldo
ed Angelo da Perugia, i quali nelle loro opere grandemente
la commendarono. Ed ancorchè dal volgo fosse
stata imputata allora, e da poi da alcuni Scrittori,
ch'avesse avuta ella parte nella morte d'Andrea suo
primo marito; nulladimanco dalle tante prove, che ella
diede della sua innocenza, gli uomini da bene e più
saggi di que' tempi, la tennero per innocentissima; e
chiarissimo argomento è quello, che Angelo ne addita
in un suo consiglio<a class="tag" id="tag225" href="#note225">[225]</a> chiamandola <i>santissima, onore
del Mondo, ed unica luce d'Italia</i>; di che, come ponderò
il Costanzo<a class="tag" id="tag226" href="#note226">[226]</a>, si sarebbe molto ben guardato
un tanto famoso, ed eccellente Dottore di così chiamarla,
se non fosse stata a quel tempo presso i savj
tenuta per innocente; poichè ognuno avrebbe giudicato,
che parlando per antifrasi, avesse voluto beffeggiarla.
Ma tolta questa nebbia onde que' Scrittori pretesero
offuscare il suo nome in tutto il resto della sua
vita non s'intese di lei azione alcuna disonorata, ed
impudica. Scipione Ammirato<a class="tag" id="tag227" href="#note227">[227]</a>, oltre del Collenuccio,
dice, che i tanti mariti, ch'ella prese, si fosse
proceduto più per aver successori nel Regno nati da
lei, che per vaghezza di vivere sotto le leggi del matrimonio,
solita a soddisfare per altra strada alle sue
libidini. Ma il gravissimo e savio Costanzo<a class="tag" id="tag228" href="#note228">[228]</a>, come
<span class="pagenum" id="Page_177">[177]</span>
se volesse ripigliarlo, scrive, che anzi la quantità dei
mariti, che tolse, fu vero segno della sua pudicizia.
Perchè quelle donne, che vogliono saziarsi nelle libidini,
non cercano mariti, i quali sono quelli, che possono
impedire il disegno loro, e massime que' mariti,
che tolse lei, non istolidi, come Re Andrea, ma valorosissimi
ed accorti. In tutto il tempo, che regnò,
non s'intese fama ch'ella avesse niuno cortigiano, nè
Barone tanto straordinariamente favorito da lei, che
s'avesse potuto sospettare di commercio lascivo. Solo
il Boccaccio scrive, che nel principio della gioventù
sua e del Regno fosse stato molto da lei favorito il
figliuol di Filippa catanese balia del Duca di Calabria
suo padre, e che avea cresciuta lei dalle fasce;
anzi fu cosa mirabile, che nel resto della vita, dopo
ch'ella cominciò a signoreggiare, si mantenne con queste
arti, trattando ogni dì virilmente con Baroni, Capitani
di soldati, Consiglieri ed altri Ministri, con
tanto incorrotta fama, che nè gli occhi, nè le lingue
dell'invidia videro mai cosa, che potessero calunniarla,
ancorchè gli animi umani siano indicati a tirare
ogni cosa a cattivo fine, ponendo in dubbio ogni sincera
virtù. Nè il Collenuccio dice vero, trattando per
impudica non men la Regina, che Maria Duchessa di
Durazzo sua sorella, riputandola quella, per cui il
Boccaccio scrisse que' due libri, il Filocolo e la Fiammetta,
ed alla quale facesse mozzar il capo il Re Carlo;
poichè Maria, come si vede nella sua sepoltura a
Santa Chiara, morì alcuni anni innanzi, moglie di
Filippo Principe di Taranto, ed il Boccaccio non iscrisse
per lei il libro del Filocolo, ma per Maria figliuola
bastarda del Re Roberto, della quale restò egli preso
nella chiesa di S. Lorenzo, come appare nel principio
<span class="pagenum" id="Page_178">[178]</span>
del libro istesso del Filocolo; nè poteva esser questa
Maria Duchessa di Durazzo, perchè il Boccaccio era
d'età provetta nel tempo che quella era in fiore.
</p>

<p>
Fu Giovanna, come la qualifica Angelo da Perugia,
religiosissima, ed i monumenti che di lei abbiamo in
Napoli, dimostrano, quanta fosse stata grande la sua
pietà e religione. Edificò ella la chiesa e lo spedale
di S. Maria Coronata dal palazzo, ove prima si reggeva
giustizia, e la diede in custodia a' PP. della Certosa:
la chiesa e l'ospedale di S. Antonio di Vienna
fuori porta Capuana, dotandola di ricchissime rendite;
e magnificò ed ampliò la chiesa e monastero di San
Martino su 'l monte di S. Eramo.
</p>

<p>
Sono alcuni Scrittori, i quali la biasimano per aver
ella favorito lo scisma contro Urbano VI, ed aderito
alle parti di Clemente. Ma se in ciò fu in lei alcun
difetto, fu non già di religione ma di Stato; poichè
dall'aversi in quella guisa acerbamente offeso l'animo
d'Urbano e fattoselo suo implacabil nemico, le portò
l'ultima sua ruina. Il non averlo riconosciuto per
vero Pontefice, fu non error suo ma universale di quasi
la metà d'Europa, che non lo riconobbe per tale. La
sua elezione era da' più saggi Teologi riputata nulla
ed invalida, come seguita per timore e per violenza
usata dal Popolo romano a' Cardinali nel Conclave.
</p>

<p>
Ed ancorchè Baldo nostro Giureconsulto, trovandosi
in Toscana, provincia ove era Urbano riconosciuto,
avesse ne' principii di quella elezione, essendo stato
ricercato, scritto quel suo famoso Consiglio per la validità
dell'elezione; nulladimanco i migliori Teologi
della Francia riputarono valida l'elezion di Clemente
e nulla quella d'Urbano, siccome credettero la maggior
parte degli Scrittori franzesi; ed a' nostri tempi
<span class="pagenum" id="Page_179">[179]</span>
Stefano Baluzio nelle note alle vite de' Papi Avignonesi<a class="tag" id="tag229" href="#note229">[229]</a>
difende la causa di Clemente contro Urbano;
e rendendo il cambio agli Autori italiani, rapporta
quello stesso contro Urbano Papa di Roma, che coloro
scrissero contro i Papi d'Avignone; che Urbano
fosse un falso Papa, bugiardo, crudele, superbo, inesorabile
e feroce; e che non volle mai commettere la
sua causa dell'elezione al giudicio del Concilio generale<a class="tag" id="tag230" href="#note230">[230]</a>.
Frossardo<a class="tag" id="tag231" href="#note231">[231]</a> celebre Scrittore delle cose di
Francia, ancorchè non sia da seguitarsi nelle cose che
narra del nostro Regno, delle quali, come straniero,
non ebbe esatta contezza, narra, che il Re di Francia
avuta notizia dell'elezione dell'altro pontefice Clemente,
fece tosto convocare più Ordini, e principalmente quello
de' Teologi, acciò esaminassero in questa contrarietà
d'opinione, a qual de due Papi dovesse prestarsi ubbidienza;
fu lungamente dibattuto l'affare, ed in fine
i Magnati del Regno, gli Ecclesiastici, i fratelli del Re,
buona parte de' Teologi conchiusero, che si dovesse
riconoscere Clemente, non già Urbano, come eletto
per forza. Piacque al Re la censura, che fu notificata
e sparsa per tutto il Regno di Francia, affinchè quei
popoli sapessero, qual de due Pontefici dovessero riconoscere
per legittimo. La Spagna, ancorchè prima
avesse riconosciuto Urbano, informata delle violenze
usate nella sua elezione, riconobbe da poi per vero
pontefice Clemente<a class="tag" id="tag232" href="#note232">[232]</a>. Lo stesso fecero il Conte di
<span class="pagenum" id="Page_180">[180]</span>
Savoia, il Duca di Milano e gli Scozzesi. E que' della
provincia d'Annonia in Fiandra non vollero riconoscere
nè l'uno nè l'altro. Cade per ciò a proposito
quel che parlando dell'altro famoso scisma accaduto
nel Regno del Re Ruggiero tra Innocenzio II ed Anacleto,
fu detto nel XI libro di quest'Istoria; e quel
che in simili dubbiezze per norma delle coscienze scrisse
S. Antonino<a class="tag" id="tag233" href="#note233">[233]</a> Arcivescovo di Firenze, il quale non
imputò ad errore a S. Vincenzo Ferreri d'aver seguitato
le parti di Benedetto XIII successor di Clemente.
Parimente Niccolò Tedesco, detto comunemente l'abate
<i>Panormitano</i><a class="tag" id="tag234" href="#note234">[234]</a>, il Cardinal Zabarella<a class="tag" id="tag235" href="#note235">[235]</a>, ed il Cardinal
Gaetano<a class="tag" id="tag236" href="#note236">[236]</a>, sostennero non doversi riputare scismatici
coloro, che seguitarono le parti di Clemente;
ed ultimamente Stefano Baluzio<a class="tag" id="tag237" href="#note237">[237]</a> e Lodovico Maimburgo<a class="tag" id="tag238" href="#note238">[238]</a>
contro Odorico Rainaldo, fan vedere, che
in questo gran dubbio gli uomini più savi, siccome
non ardirono chiamare Urbano falso Papa, così nè
meno osarono di nominare Clemente Antipapa.
</p>

<p>
(Se vogliono riguardarsi in ciò gli antichi esempi,
famoso è quello rapportato da <i>Teodoreto lib. 4 cap. 23</i>
dello scisma tra <i>Flaviano</i> ed <i>Evagrio</i>, ambidue dalle
lor fazioni riputati per veri e legittimi Patriarchi di
Antiochia. Flaviano era ammesso generalmente da tutte
le chiese di Oriente, <i>Evagrio</i> era sostenuto dal Vescovo
di Roma e dalle chiese di Occidente; durante
la controversia, ciascun partito senza scrupolo di coscienza
<span class="pagenum" id="Page_181">[181]</span>
seguitava quello, che credeva vero Patriarca,
e ciascuno in ciò adempiva il tuo dovere; finchè non
si fosse il dubbio deciso, e terminata la controversia,
siccome saviamente avvertì Binghamo<a class="tag" id="tag239" href="#note239">[239]</a>).
</p>

<p>
Fu Giovanna per giustizia simile al Duca di Calabria
suo padre; proccurò per quanto comportavano i
suoi tempi torbidi, che i Magistrati fossero severi ed
incorrotti, scegliendo i più dotti ed integri che fiorissero
nella sua età, e ne' dubbii, che accadevano sopra
termini di giustizia e sopra qualche successione feudale
tra' Baroni, oltre il consiglio de' suoi Savi, ricercava
ancora il parere de' più insigni Giureconsulti forastieri,
che fiorivano allora in Italia. Chiarissimo esempio
di questo suo costume fu quando, dopo la
morte d'Andrea d'Isernia, essendo insorto dubbio intorno
alla successione feudale per li fratelli uterini,
la Regina mandò a consultare il caso a que' due famosi
Giureconsulti, che fiorivano allora in Italia, <i>Baldo</i>
ed <i>Angelo</i>, richiedendogli, che per verità dessero il
lor parere; sopra la di cui domanda diedero fuori un
loro responso, che si legge tra' consiglj d'Angelo<a class="tag" id="tag240" href="#note240">[240]</a>.
A tal fine fu ella amantissima degli uomini di lettere,
ed ebbe sommamente a cuore i Giureconsulti e l'Università
degli studi. Tutti coloro, che cominciarono a
fiorire negli ultimi anni del Re Roberto suo avo, e che
nel Regno suo, ancorchè turbato erano avanzati nelle
lettere e nelle discipline, favorì ella con onori e pensioni;
fra' quali sopra ogni altro innalzò Niccolò Spinello
da Giovenazzo detto di Napoli, che oltre avergli
dato il Contado di Gioia, lo fe' gran Cancelliere del
<span class="pagenum" id="Page_182">[182]</span>
Regno, e Siniscalco della Provenza e del quale si valse
nelle cose di Stato più gravi e rilevanti, esercitandolo
in Ambascerie, e ne' consiglj più secreti e di maggior
confidenza. Ed in usare beneficenza e liberalità fu così
savia e prudente, che soleva dire, che facean male
que' Principi, i quali pigliando a favorire ed ingrandire
alcuni, lasciavano tutti gli altri marcire nella povertà;
e che si dovea nel ripartir delle mercedi e beneficj
donar più tosto moderatamente a molti, che
profusamente a pochi.
</p>

<p>
Ebbe gran pensiero di tener Napoli abbondante, non
solo di cose necessarie al vitto, ma allo splendore ed
ornamento della città. E perchè concorsero per ciò
Mercatanti d'ogni nazione con loro mercatanzie, per
molto che ella si fosse trovata in bisogno, mai non
volle ponere sopra i Mercatanti gravezza alcuna, come
si suole da' Re che sono oppressi da invasioni e da
guerra. Restano ancor oggi i segni della providenza
che usò, che i forastieri al suo tempo stessero ben
trattati e quieti; perocchè ordinò la Ruga Francesca
e la Ruga Catalana, acciò che stando quelle nazioni
separate, stessero più pacifiche. Fece tra 'l Castel Nuovo
e quello dell'Uovo una strada, per Provenzali, che
ora resta disfatta, per essere occupata dall'edificio del
palazzo regio, e fece la loggia per gli Genovesi, ove
oggi è sol rimasto il nome. Fu nel vivere modestissima,
e di bellezza più tosto che rappresentava maestà,
che lascivia o dilicatura: ed in somma fu tanto graziosa
nel parlare, sì savia nel procedere, e sì grave in
tutti i gesti, che parve ben erede dello spirito del gran
Roberto suo avolo.
</p>

<p class="pad2 center large">
FINE DEL LIBRO VENTESIMOTERZO.
</p>

<div class="chapter">
<p>
<span class="pagenum" id="Page_183">[183]</span>
</p>

<p class="center large">
STORIA CIVILE<br />
DEL<br />
REGNO DI NAPOLI
</p>

<h2 class="pad2" id="libro24">LIBRO VENTESIMOQUARTO</h2>
</div>

<p>
Stabilito nel Regno Carlo III di Durazzo per la
rotta data al Principe Ottone, e per la cattività del
medesimo e della Regina, subito tutti i Baroni mandarono
a dargli ubbidienza eccetto tre Conti, quello
di Fondi, il Conte d'Ariano e l'altro di Caserta, i
quali ostinatamente seguir vollero le parti della Regina:
ma Carlo poco curandosi di loro, attese a purgare
il Regno, cacciandone tutti i soldati stranieri
che aveano militato per la Regina; poi per ordinare
le cose di giustizia, mandò Governadori e Capitani
per le province, e per le Terre della Corona. Era allora
in grande stima il Conte di Nola Orsino, il quale
persuase al Re, che chiamasse il Parlamento generale
per lo mese d'aprile del seguente anno 1382 per trattare
d'imporre un donativo, e 'l Re che ben conosceva
esser necessario di fare qualche provisione, poichè
sin d'allora si prevedeva, che il Duca d'Angiò
adottato dalla Regina non avrebbe voluto abbandonare
le sue ragioni, mandò per lettere chiamando tutti i
<span class="pagenum" id="Page_184">[184]</span>
Baroni a Parlamento; e per mantenersi l'amicizia di
Papa Urbano, fece pigliar prigione il Cardinal di Gifoni
creato da Clemente, e fece menarlo a Santa Chiara,
dove fattogli spogliar in pubblico l'abito di Cardinale,
e toltogli il cappello di testa, fece tutto buttare
nel fuoco, che s'era perciò fatto accendere in
mezzo della Chiesa; fecelo anche abiurare e confessar
di sua bocca che Clemente era falso Papa, ed egli
illegittimo Cardinale, e da poi fece restituirlo in carcere,
riservandolo all'arbitrio di Papa Urbano<a class="tag" id="tag241" href="#note241">[241]</a>.
</p>

<p>
Nel mese di novembre seguente, venne Margarita
sua moglie, co' piccioli figliuoli Giovanna e Ladislao,
e nel giorno di Santa Caterina con grandissima pompa
fu coronata ed unta, e menata, secondo il costume,
per la città sotto il baldacchino. E per levare in tutto
una tacita mestizia che si vedeva universalmente per
Napoli, per la ruina della Regina Giovanna, si fecero
per più dì grandissime feste, giostre e giuochi d'arme,
ne' quali il Re armeggiò più volte con molta lode;
poi ad emulazione di Re Luigi di Taranto, volle istituire
un nuovo ordine di Cavalieri che intitolò la
Compagnia della Nave; volendo alludere alla nave degli
Argonauti, affinchè i Cavalieri che da lui erano
promossi a quell'ordine, avessero da emulare il valore
degli Argonauti.
</p>

<p>
Venne in questo tempo il dì del Parlamento generale,
nel quale adunati tutti i Baroni in Napoli, il
Conte di Nola per vecchiezza e per nobiltà, e molto
più per lo gran valore di Roberto e Ramondo suoi
figliuoli, d'autorità grandissima, propose che ogni Barone
ed ogni città suggetta alla Corona dovesse soccorrere
<span class="pagenum" id="Page_185">[185]</span>
il Re con notabil somma di danari, e per dare
buon esempio agli altri, si tassò egli stesso di diecimila
ducati; e perchè pareva pericoloso mostrare mal
animo al nuovo Re, che stava ancora armato, non fu
Barone, che rifiutasse di tassarsi, tal che si giunse
sino alla somma di trecentomila fiorini, e celebrato
il Parlamento, presero licenza dal Re tutti i Baroni,
promettendo di mandare ogn'uno quel tanto che s'era
tassato, e pareva con quel donativo, e con l'amicizia
del Papa che Re Carlo potesse fortificarsi nel Regno,
e temer poco l'invasione, che già di giorno in giorno
si andava più accostando.
</p>

<div class="chapter">
<h3 id="lib24cap1">CAPITOLO I.
<span class="smaller"><i>Origine della discordia tra Papa <span class="smcap">Urbano</span>, e Re <span class="smcap">Carlo</span>.
Entrata nel regno di <span class="smcap">Luigi I</span> d'Angiò, e sua morte.
<span class="smcap">Carlo</span> assedia in Nocera <span class="smcap">Urbano</span>, il quale coll'aiuto
de' Genovesi, e di Ramondello Orsino, e di Tommaso
Sanseverino scampa e fugge a Roma.</i></span></h3>
</div>

<p>
Papa Urbano dappoichè vide Re Carlo stabilito
nel Regno, e che si tardava d'adempire il concordato
fra loro, quando gli diede l'investitura, non volle
aspettar più; onde gli mandò un Breve, esortandolo,
che poichè le cose del Regno erano acquistate, dovesse
consegnare a Butillo la possessione del Principato
di Capua e degli altri Stati che gli avea promessi;
ma il Re non si poteva in niun modo inducere
a dismembrare la città di Capua dalla Corona,
e però dava parole, menando la cosa in lungo, donde
<span class="pagenum" id="Page_186">[186]</span>
cominciarono fra loro quelle dissensioni, che poi risultarono
in guerre aperte, con molta ruina e calamità
del Regno; poichè Urbano vedendosi a questo
modo deluso, cominciò a pensare di cacciar ancor lui
dal Regno; e per avere un più numeroso partito, fece
nuova creazione di Cardinali, tra' quali creò Pietro
Tomacello di Napoli.
</p>

<p>
Ma mentre queste cose si facevano in Italia, Luigi
Duca d'Angiò senza contrasto alcuno s'insignorì del
Contado di Provenza, nel che ebbe i Provenzali favorevoli,
i quali ubbidendo a quanto la Regina Giovanna
avea loro comandato, non vollero riconoscere
per lor Sovrano Carlo, ma sì bene Luigi, il quale
favorito anche da Clemente fu da costui, approvando
l'adozione della Regina, investito del Regno, e fatto
gridare in Avignone Re di Napoli, con sovvenirlo ancora
di buona somma di fiorini, e sperava che calando
Luigi potente, non solo avrebbe ricuperata l'ubbidienza
del Regno di Napoli, ma anche di tutta Italia.
</p>

<p>
(Morta la Regina <i>Giovanna</i>, e riconosciuto <i>Luigi</i>
da' Provenzali per lor sovrano, e da <i>Clemente</i> per Re
di Napoli, venendo con valido esercito per discacciar
l'emolo dal Regno, <i>Carlo di Durazzo</i> per risarcir
la sua fama, che riputava rimaner offesa da alcune
parole contumeliose, dette da <i>Luigi</i>, lo sfidò a
singolar duello, e scrissegli un biglietto in lingua franzese,
dove rinfacciandogli la nullità dell'adozione, e
che la Regina Giovanna non poteva cedergli il Regno,
lo invita a battersi seco. <i>Luigi</i> rispose a <i>Carlo</i> con
pari acrimonia, ed accettò il duello; anzi spedì salvo
condotto a <i>Carlo</i>, per assicurar il luogo del campo
destinato, affin di comparire con sicurezza egli ed i
<span class="pagenum" id="Page_187">[187]</span>
suoi. Si leggono presso <i>Lunig</i><a class="tag" id="tag242" href="#note242">[242]</a>, oltre il salvo condotto
suddetto, quattro biglietti, scritti vicendevolmente
due da <i>Carlo</i> e due altri da <i>Luigi</i>, nell'idioma stesso
franzese; ma non si legge che il duello fosse seguito,
poichè si venne a combattere, non già a solo a solo,
a corpo a corpo, ma con eserciti armati).
</p>

<p>
Come questo si seppe nel Regno, molti Baroni che
aveano promessa la tassa nel Parlamento, non solo non
la mandarono, ma di più si deliberarono di alzare le
bandiere d'Angiò, e tra costoro fu Lallo Camponesco
in Apruzzo, e Niccolò d'Engenio Conte di Lecce in
Terra d'Otranto.
</p>

<p>
Nel medesimo tempo Giacomo del Balzo figlio del
Duca d'Andria, vedendo, che Ottone già Principe di
Taranto era prigione, venne nel Regno, e ricovrò tutto
il Principato, e prese per moglie Agnese sorella della
Regina Margarita, la quale era vedova di Cane della
Scala, Signor di Verona. Questa parentela offese tanto
i Sanseverineschi, capitali nemici di Casa del Balzo,
che sebbene erano di sangue e di parentela congiunti
col Re, in poco tempo se gli scoversero nemici; onde
il Re vedendo la revoluzione di tanti Baroni nelle
più grandi ed importanti province del Regno, e sentendo
che il Conte di Caserta di Francia scrivea, e
tenea intelligenza con molti, cominciò a pensare a'
casi suoi: al che s'aggiungeva, che il Duca d'Andria
non si trovava niente soddisfatto del Re, perchè avea
sperato, che subito dopo l'acquisto del Regno, avesse
dovuto rimetterlo interamente in tutto il suo Stato di
prima, il che il Re non avea fatto per la potenza di
Casa Marzano che possedevano la città di Sessa, e
<span class="pagenum" id="Page_188">[188]</span>
quella di Teano. E per ultimo, trovandosi in queste
angustie di mente, non mancarono di quelli che cominciarono
a porgli sospetto, che Giacomo del Balzo
Principe di Taranto, che s'intitolava ancora Imperadore
di Costantinopoli, non volesse occupare il Regno
di Napoli, pretendendo per la persona d'Agnesa sua
moglie nipote carnale della Regina Giovanna, di maggiore
età della Regina Margarita, che il Regno toccasse
a lui di ragione. Questo sospetto ebbe tanto più
presto luogo nella mente del Re, quanto che Papa
Urbano di natura ritroso ed inquieto minacciava di
volerlo cacciare dal Regno, alla qual cosa pareva abile
suggetto la persona del principe di Taranto; e per
questo il Re imbizzarrito, per assicurarsi di tutti coloro
che potessero con qualche ragione pretendere al
Regno, fece carcerare la Duchessa di Durazzo sorella
maggiore della Regina Margarita, e cercò d'avere in
mano il Principe di Taranto, lasciando la moglie in
Napoli, la quale similmente Re Carlo fece carcerare,
e poi mandò alla città di Muro.
</p>

<p>
Intanto Luigi d'Angiò, preso il possesso del Contado
di Provenza e dell'altre Terre della Regina di
là da' Monti, fu coronato da Papa Clemente Re di
Napoli, e si pose in viaggio, mandando innanzi dodici
galee nelle marine del Regno per sollevare gli
animi di quelli del partito della Regina, e per accertarli
della venuta sua per terra. Queste dodici galee
comparvero alli 17 giugno di quest'anno 1383 nelle
marine di Napoli, ed andarono a Castello a Mare,
e 'l presero, ed all'improvviso la sera seguente vennero
sin al Borgo del Carmelo, e 'l saccheggiarono,
poi passarono ad Ischia. Il Re Carlo vedendo, che
così poca armata potea far poco effetto, si pose in
<span class="pagenum" id="Page_189">[189]</span>
ordine per andare ad incontrare il Re Luigi, che veniva
per terra, e ragunò sue truppe in numero di
tredicimila cavalli. Ma questo numero era assai poco
appetto dell'innumerabil esercito del Re Luigi; il quale
essendo entrato nel Regno, per avergli dato il passo
Ramondaccio Caldora, l'esercito suo, per lo concorso
di que' Baroni, che giudicando le forze di Carlo poco
abili a resistere, aveano preso il partito del Re Luigi,
era cresciuto in numero di trentamila cavalli: perciò
Re Carlo non volle allontanarsi da Napoli.
</p>

<p>
Quei che vennero di Francia col Re Luigi, furono
il Conte di Ginevra fratello di Papa Clemente, il
Conte di Savoja, ed un suo nipote, Monsignor di Murles,
Pietro della Corona, Monsignor di Mongioja, il
Conte Errico di Bertagna, Buonigianni Aimone, il
Conte Beltrano tedesco, e molti altri Oltramontani di
minor nome. Quelli del Regno, che andarono ad incontrarlo,
furono il Gran Contestabile Tommaso Sanseverino,
Ugo Sanseverino, il Conte di Tricarico, il
Conte di Conversano, (ancora che fosse per l'Ordine
della Nave obbligato a Carlo) il Conte di Caserta,
il Conte di Cerreto, il Conte di Sant'Agata, il Conte
d'Altavilla, il Conte di S. Angelo e molti altri Baroni
e Capitani<a class="tag" id="tag243" href="#note243">[243]</a>. Finalmente essendo Re Luigi dalla via
di Benevento giunto in Terra di Lavoro, perchè Capua
e Nola si tenevano per Re Carlo, andò a ponersi
a Caserta, la quale stava già con le bandiere sue, e
da Caserta occupò anche Madaloni; ma consumandosi
tuttavia lo strame e le vettovaglie per lo gran numero
de' cavalli, fu forza che passasse in Puglia; il qual
passaggio, ancorchè Re Carlo avesse proccurato d'impedirglielo,
<span class="pagenum" id="Page_190">[190]</span>
nientedimanco riuscì finalmente al Re Luigi
di condurre il suo esercito sicuro nel piano di Foggia.
</p>

<p>
Il Re Carlo vedendosi rotto il suo disegno, ed avendo
avuta novella, che Papa Urbano era partito di Roma
e veniva verso Napoli, geloso, che quell'uomo di natura
superbo e bizzarro non alterasse gli animi dei
Napoletani, subito prese la via di Napoli a gran giornate;
e giunse a tempo, che il Papa era a Capua,
dove andò subito a ritrovarlo, ed insieme vennero ad
Aversa: l'uno simulava coll'altro; ma giunti a Napoli
il Re non volle permettere, che il Papa albergasse
nel Duomo, ma sotto colore di amorevole rimostranza
e di buona creanza lo condusse al Castel Nuovo: quivi
trattarono delle cose a loro appartenenti: il Papa dimandò
al Re il Principato di Capua, con molte Terre
circostanti, come Cajazzo e Caserta, le quali furono
già del Principato di Capua; dimandò ancora il Ducato
d'Amalfi, Nocera, Scafati, ed un buon numero
d'altre città e castella, e cinquemila fiorini l'anno
di provisione a Butillo suo nipote; e per contrario promettea
d'ajutare il Re alla guerra, e lasciarli a pieno
il dominio del Regno tutto, con quelle condizioni, che
l'aveano tenuto i Re suoi antecessori. Furono accordati
e fermati questi patti con grand'allegrezza dell'una
e dell'altra parte. Il Papa ottenne dal Re di
uscire del castello, ed andare ad alloggiare al Palazzo
arcivescovile, e con gran pompa fu accolto dall'Arcivescovo
Bozzuto, che era stato rimesso in quella Cattedra
dopo la ruina della Regina, dove il Re e la
Regina andarono molte volte a visitarlo, e con intervento
loro si fecero due feste di due nipoti del Papa,
l'una data per moglie al Conte di Monte Dirisi, e
l'altra a Matteo di Celano, gran Signore in Apruzzo;
<span class="pagenum" id="Page_191">[191]</span>
e la Vigilia di Natale il Papa scese alla chiesa, e furo
cantati i Vespri con solennità Papale. Accadde in questi
medesimi dì in Napoli un gran tumulto, poichè
Butillo Principe di Capua nipote del Papa entrò violentemente
in un monastero di donne Monache, e violò
una delle più belle, che vi era dentro, e delle più nobili,
del che si fe' gran tumulto per la città, e quelli
del governo essendo andati al Re a lamentarsi, furono
dal Re mandati al Papa, i quali avendo esposta
con gran veemenza querela di quel fatto, il Papa, che
com'era nell'altre cose severissimo, così all'incontro
era nell'indulgenza e nell'amore verso i suoi mollissimo,
rispose, che non era tanta gran cosa essendo il
Principe suo nipote spronato dalla gioventù: e Teodorico
di Niem, che scrive questo, si ride, che il Papa
scusasse colla gioventù il nipote, il quale a quel tempo
passava quarant'anni<a class="tag" id="tag244" href="#note244">[244]</a>. Venne il dì di Capo d'anno
e perchè i progressi, che faceva Re Luigi in Puglia
richiedevano, che Carlo andasse ad ostarli, il Papa
volle celebrare la messa, e pubblicò Re Luigi, che ei
chiamava Duca d'Angiò, per eretico, scomunicato e
maledetto, bandì cruciata contro di lui, promettendo
indulgenza plenaria a chi gli andava contro, e fe' Confaloniero
della Chiesa Re Carlo, benedicendo lo stendardo,
che il Re tenne con la man destra sin che si
celebrò la messa.
</p>

<p>
Si pose per tanto in ordine Carlo per andare in
Puglia a cacciar l'inimico, ed ordinò alla Cancelleria
che scrivesse a tutti i Feudatari, che dovessero star
pronti; e perchè il Papa non dava altro che parole,
ed indulgenze, non già danari, fu astretto di pigliar
<span class="pagenum" id="Page_192">[192]</span>
dalla Dogana tutti i panni, che vi erano di Fiorentini,
Pisani e Genovesi, per distribuirgli parte a' soldati ordinarj,
e parte a' Cavalieri napoletani, che s'erano offerti
di seguirlo; e venuto il mese d'aprile di questo
anno 1384 si partì di Napoli per andare in Puglia,
e giunse a Barletta; ed ancorchè il Re Luigi proccurasse
venire a battaglia finita, Re Carlo approvando
il consiglio del Principe Ottone (che a questo fine
l'avea fatto sprigionare) non volle uscire, ma i due
eserciti si trattenevano in far varie scaramucce; onde
Luigi vedendo, che non potea venir più a fatto d'arme,
si ritirò a Bari, dove venne a trovarlo Ramondello
Ursino, a cui Luigi sposò Maria d'Engenio donzella
nobilissima e ricchissima, poichè per via della
madre era succeduta al Contado di Lecce.
</p>

<p>
Mentre queste cose si facevano in Terra di Bari,
il Papa attediato in Napoli dalle lunghe promesse di
Carlo (il quale in effetto andava estenuando quanto
poteva le promesse fatte a' suoi parenti) si parti in
fine mal soddisfatto di Napoli, e con tutti i Cardinali
e suoi parenti ed amici andò a Nocera, la quale era
stata già assegnata liberamente a Butillo suo nipote,
ma non già Capua, nella quale si tenevano le fortezze
in nome del Re. Il Papa come era persona iraconda
e superba, lasciava scapparsi delle parole, che davano
indizio del suo mal animo contra il Re, tal che faceva
egli molto più paura a Carlo, che non gli faceva Re
Luigi, e certamente l'avrebbe indotto a lasciar la guerra
di Puglia, se la morte di Luigi accaduta opportunamente
a' 20 settembre di quest'anno 1384 non l'avesse
liberato da questa molestia; poichè i Franzesi rimasi
senza Re, costernati in gran parte, ritornarono in
Francia. Morì Luigi d'Angiò in Biscaglia; Principe
<span class="pagenum" id="Page_193">[193]</span>
assai valoroso, e savio, che fu il primo Luigi della
Casa d'Angiò, che regnò in parte del Regno di Napoli,
ancorchè in quanto al nome fosse secondo, a
rispetto del Re Luigi di Taranto, che fu il primo.
</p>

<p>
(Re <i>Luigi I</i> nel precedente anno 1383 a 20 di settembre,
fece in Taranto il suo solenne Testamento,
che dettò in Lingua Franzese, nel quale istituiva erede
nel Regno <i>Luigi</i> Duca di Calabria suo primogenito;
ed a <i>Carlo</i> secondogenito lasciava altri Stati e Contee, facendo
altre disposizioni, e Legati pii a molte chiese,
ospedali e conventi. Leggesi il testamento presso <i>Lunig</i><a class="tag" id="tag245" href="#note245">[245]</a>).
</p>

<p>
Liberato adunque Re Carlo, per la morte di sì importante
nemico, dalla guerra di Puglia, se ne venne
in Napoli, ove giunto al dì 10 novembre, fu ricevuto
da' Napoletani con grand'allegrezza; e riposatosi alcuni
dì, mandò poi solenne ambasceria al Papa in Nocera,
facendogli dire, che desiderava sapere per qual cagione
era partito da Napoli, ed insieme a pregarlo di tornarvi,
perchè aveano da conferire insieme molte cose.
Il Papa ritroso, com'era il suo solito, rispose, che se
avea da conferir seco, venisse il Re a trovar lui, essendo
del costume, che i Re vadano a' Papi e non i
Papi vadano a trovare i Re a posta loro; nè potè
tanto frenare l'impeto dell'animo suo, che non dicesse
agli Ambasciadori, che riferissero al Re, che se 'l voleva
per amico, dovesse levare subito le gabelle, che
avea poste nel Regno. Il Re udite queste cose dagli
Ambasciadori, rispose, che sarebbe ben egli andato a
trovarlo, ma armato, ed alla testa d'un fioritissimo
esercito: che intorno all'imporre al Regno suo nuove
<span class="pagenum" id="Page_194">[194]</span>
gabelle, non s'apparteneva al Papa di vietarlo; ch'egli
s'impacciasse solo de' Preti; perchè il Regno era
suo, acquistato per forza d'arme, e per ragione della
successione della moglie; e che il Papa non gli avea
dato altro, che <i>quattro parole scritte nell'investitura</i><a class="tag" id="tag246" href="#note246">[246]</a>.
E replicando il Papa, che il Regno era della Chiesa,
dato a lui in feudo, con animo, che avesse da signoreggiare
moderatamente, e non iscorticare i vassalli,
e che perciò era in elezion sua, e del Collegio dei
Cardinali di ripigliarsi il Regno, e concederlo a più
leale e più giusto Feudatario: venne la cosa a tale,
che il Re mandò il Conte Alberico suo gran Contestabile
ad assediarlo nel Castello di Nocera; e questo
fu su 'l dubbio, ch'egli avea, che se per caso veniva
a morte Papa Clemente in Avignone, Urbano avrebbe
confermato a' figli di Luigi d'Angiò, già morto, il Regno.
Il Papa vedutosi cinto d'assedio, cominciò a scomunicare,
come il solito e maledire: scomunicò Re
Carlo, e tre volte il giorno affacciavasi alla finestra,
ed a suon di campanello, con torce di pece accese
imprecava, maladiceva e scomunicava sempre l'esercito
del Re, ch'era a sua veduta. I cinque Cardinali
ch'erano seco, de' quali era capo il Cardinal Gentile
di Sangro, vedendosi in tanto periglio, cominciarono
a persuadergli, che volesse pacificarsi col Re, almeno
finchè ritornasse a Roma, perchè parea cosa molto
dura contrastare con sì potente nemico, senz'altre arme,
che 'l suono del campanello: e perchè mostrarono
in ciò troppo avidità della pace, il Papa gli ebbe tanto
sospetti, che per una cifra, che fu trovata, che veniva
ad uno de Cardinali, gli fè pigliare tutti cinque, e
<span class="pagenum" id="Page_195">[195]</span>
tormentare acerbissimamente senza rispetto; e Teodorico
di Niem, che si trovava là suo Segretario, scrive,
ch'era un piacere vedere il Papa, che passeggiava,
dicendo l'Ufficio, mentre il Cardinal di Sangro, che
era corpulento, stava appiccato alla corda, ed egli
interrompendo l'ufficio, gridava, che dicesse, come
passava il trattato; in fine, benchè non confessasse
niuno di loro, gli fè tutti cinque morire. Il Collenuccio
narra, che i Cardinali furon sette, e che quando
Urbano scappò fuori da Nocera, navigando verso Genova,
cinque d'essi fece porre dentro i sacchi, e gittare
in mare, e gli altri due giudicialmente convinti
in Genova, in presenza del Clero e del Popolo gli
fece morire a colpi di scure, i di cui corpi fatti seccare
ne' forni e ridurli in polvere, ne fece empire alcuni
valigioni e quando egli cavalcava, se gli faceva
portare innanzi sopra i muli co' cappelli rossi, per
terrore di coloro, che volessero insidiargli la vita,
E congiurar contra di lui. Il Panvinio, de' Cardinali
carcerati e tormentati in Nocera ne annovera sei, i
quali furono il Cardinal di Sangro, Giovanni Arcivescovo
di Corfù, Lodovico Donati Veneziano Arcivescovo
di Taranto, Adamo Inglese Vescovo di Londra,
ed Eleazaro Vescovo di Rieti: vuole che i primi
cinque fossero stati gittati in mare, ed il sesto lasciato
in vita ad istanza di Riccardo Re d'Inghilterra, e del
settimo non fa parola.
</p>

<p>
Il Pontefice Urbano vedendo sempre più stringersi
l'assedio, mandò secretamente in Genova a pregar
quella Signoria, che gli mandasse diece galee, la quale
con intervallo di pochi dì le mandò, e comparvero
alle marine di Napoli, senza sapere qual fosse l'intendimento
<span class="pagenum" id="Page_196">[196]</span>
loro. Allora i Napoletani, che sentivano grandissimo
dispiacere della discordia tra 'l Papa e 'l Re,
furono a supplicarlo, che volesse pacificarsi con Urbano,
perchè tal discordia non potea partorir altro,
che danno alla Corona sua ed a tutto il Regno; e 'l
Re loro rispose, che esso non resterebbe di mostrarsi
sempre ubbidiente figliuolo del Papa e di Santa Chiesa;
ed in pruova di ciò non avrebbe egli ripugnanza
di riporre in mano di quelle persone, che deputasse
la città di Napoli, la potestà di concordarlo e di patteggiare
col Papa in nome suo; ed in fatti, ancorchè
non si trovi memoria de' nomi degli Deputati dell'altre
Piazze, per la Piazza di Nido però si trova proccura
di que' Nobili, i quali deputarono le persone di
Niccolò Caracciolo, come scrive il Summonte o di
Giovanni Carafa, secondo il Costanzo, e di Giovanni
Spinello di Napoli, perchè in nome della lor Piazza
avessero da intervenire a maneggiar questa pace. Intanto
Papa Urbano, nell'istesso tempo, che mandò in
Genova per le galee, mandò ancora in Puglia a chiamare
Ramondello Ursino, acciocchè sforzando l'assedio,
l'avesse potuto condurre alla marina ad imbarcare
su le galee: venne Ramondello con ottocento cavalli
eletti, ed arditamente a mal grado dell'esercito del
Conte Alberico si fece la strada con l'armi; ed entrato
nel castello di Nocera, fu dal Papa molto onorato
e ringraziato; e poichè seppe l'intenzion sua,
conoscendo, che le genti sue erano poche per cacciarlo
di mano de' nemici, persuase al Papa, che mandasse
un Breve a Tommaso Sanseverino, che venisse con le
sue genti a liberarlo, e s'offerse egli di portare il Breve,
e di condurli. Il Papa accettò il consiglio, fece stendere
il Breve, e gli diede più di diecimila fiorini d'oro
<span class="pagenum" id="Page_197">[197]</span>
e lo benedisse; ed egli partito con molta diligenza, in
capo di tredici dì ritornò insieme col Sanseverino, col
quale erano tremila cavalli di buona gente, e per la
via di Materdomini entrarono nel castello, e baciato
il piede al Papa, lo fecero cavalcare, conducendolo
per la strada di Sanseverino e di Gifoni al Contado
di Buccino, e di là mandato ordine alle galee genovesi,
che venissero alla foce del fiume Sele, condussero
il Papa ad imbarcarsi, come fece. Donò allora
il Papa, per usar gratitudine a Ramondello, la città
di Benevento e la Baronia di Flumari, che consistea
in diciotto castella. Il Sanseverino se ne ritornò in
Basilicata, e Ramondello in Puglia, e 'l Papa giunse
a Cività Vecchia salvo.
</p>

<div class="chapter">
<h3 id="lib24cap2">CAPITOLO II.
<span class="smaller"><i>Re <span class="smcap">Carlo</span> è invitato al trono d'Ungaria. Sua elezione
ed incoronazione a quel Regno, e sua morte.</i></span></h3>
</div>

<p>
Essendo morto Lodovico Re d'Ungaria, quegli che
venne due volte nel Regno di Napoli per vendicar la
morte di Re Andrea suo fratello, senza lasciar di se
stirpe maschile; i Principi e Prelati d'Ungaria giurarono
fedeltà ad una picciola fanciulla figliuola di lui
primogenita, chiamata Maria<a class="tag" id="tag247" href="#note247">[247]</a>; e per mostrare, che
in tal fanciulla vivea il rispetto e l'amore, che essi
portavano al morto Re Lodovico, fecero decreto, che
si chiamasse non <i>Regina</i> ma <i>Re Maria</i> e così fu gridato
<span class="pagenum" id="Page_198">[198]</span>
da tutti i Popoli: ma poichè Elisabetta madre
della fanciulla, e sua balia e tutrice, governava ogni
cosa ad arbitrio di Niccolò Bano di Gara (che a quel
Regno è nome di dignità, poichè non vi sono nè Principi,
nè Duchi, nè Marchesi) molti altri Baroni per
invidia cominciarono a sollevarsi e pentirsi di aver
giurata fedeltà al <i>Re Maria</i>; tanto maggiormente, che
aveano inteso essere destinata per moglie a Sigismondo
di Luxemburgo, figliuolo di <i>Carlo IV</i> Imperadore e
Re di Boemia; e conoscendo il Re Carlo nella Corte
del Re Lodovico morto, e nel campo quando guerreggiò
per quel Re contra i Veneziani; giudicarono
lui personaggio degno di succedere a quel Regno, per
lo parentado che avea col Re morto. Mandarono per
tanto per Ambasciadore il Vescovo di Zagrabia a
chiamarlo, ed a pregarlo che avendo bisogno quel Regno
d'un Re bellicoso, e non d'una fanciulla Regina,
volesse venire, che gli porrebbero senz'alcun dubbio
in mano la Corona di quell'opulentissimo Regno, e
che non v'avrebbe contraddizione alcuna. La Regina
Margarita, quando ebbe intesa la proposta dell'Ambasciadore,
come presaga di quel che avvenne, cominciò
a pregare il marito, che in niun modo accettasse tale
impresa, che dovea bastargli, che da privato Conte,
Iddio gli avea fatta grazia di dargli la possessione di
questo Regno, nel quale era più savio consiglio stabilirsi
in tutto, e cacciarne i nemici, che lasciare a
costoro comodità, che potessero cacciarne lei ed i figli,
mentre egli andava a spogliare quella povera fanciulla
del Regno paterno, ad istanza di gente infedele
e spergiura, la quale non avendo osservata fede alla
Regina loro, figliuola di un Re tanto amato, e benemerito
di quel Regno, non era da credere, che avessero
<span class="pagenum" id="Page_199">[199]</span>
da osservare fede a lui. All'incontro Re Carlo
vedendosi ora in prospera fortuna, poichè di due nemici,
che avea nel Regno, il Re Luigi era morto, e
Papa Urbano fuggito, e considerando ancora, che per
la puerizia de' figliuoli del Re Luigi, avrebbe tempo
d'acquistare quel Regno, senza timore di perdere questo;
finalmente si risolse di partire, ed a' 4 di settembre
si pose in via con pochissima gente; per due cagioni,
l'una per non volere mostrare agli Ungheri, che
egli volesse venire ad acquistare il Regno per forza
d'arme, ma solo per buona loro volontà; e l'altra per
lasciare più gagliarda la parte sua contra quella del
Re Luigi: ed imbarcato a Barletta, con felice navigazione
arrivò in sei dì in Zagrabia, dove il Vescovo
l'accolse con grandissima magnificenza, e si fermò là
per alcuni dì, per far intendere agli altri Baroni della
conspirazione la sua venuta, a tal che più scovertamente
e senza rispetto, si movessero contra la Regina
e con lettere a diversi amici suoi, ch'erano ancora
sotto la fede della Regina, si sforzò d'ampliare il numero
de' parteggiani suoi, con promesse non solo a
loro, ma a tutto il Regno di rilasciare i tributi, e
concedere nuovi privilegi, e far indulto a tutti i fuorusciti.
E già con quest'arte in pochi dì gli parve
d'aver guadagnato tanto, che potesse senza fatica andare
a coronarsi Re, perchè non si vedea essere rimasti
altri dalla parte della Regina, che il Bano di
Gara; onde si mosse ed andò verso Buda.
</p>

<p>
Queste cose erano tutte notissime alla regina Elisabetta
vecchia, ed al <i>Re Maria</i>, onde con molta prudenza
mandarono subito per lo sposo, e fecero celebrare
le nozze tra Sigismondo e Maria, dubitando,
che re Carlo per agevolare più l'acquisto del Regno,
<span class="pagenum" id="Page_200">[200]</span>
pubblicasse da per tutto, che non veniva per cacciare
il <i>Re Maria</i> dal Regno, ma per darla per moglie a
Ladislao suo figliuolo Duca di Calabria, con la quale
arte avrebbe senza dubbio tirato a se tutto il resto dei
partigiani occulti del Re Maria, i quali per non volere
Sigismondo Boemo, sarebbonsi più tosto contentati
di lui; ma celebrate che furono le nozze, Sigismondo
ch'intendea, che il re Carlo se ne veniva a
gran giornate, se ne andò in Boemia.
</p>

<p>
La fama di queste nozze dispiacque molto a Re Carlo,
perchè giudicava, che l'imperator Carlo IV<a class="tag" id="tag248" href="#note248">[248]</a> padre di
Sigismondo non avrebbe mai sofferto, che il figlio fosse
cacciato insieme colla moglie dal Regno, debito a loro,
senza fare ogni sforzo di cacciarne lui; ma le due
Regine dopo la partita di Sigismondo con grandissima
arte dissimulando, mandarono a Re Carlo a dimandargli
se veniva come parente o come nemico, perchè
venendo come parente avrebbero fatto l'ufficio, che
conveniva, nell'andargli incontro, e nel riceverlo con
ogni dimostrazione di amorevolezza; se come nemico,
il che non credevano, sariano venute a pregarlo come
donne infelici ed abbandonate, che avesse loro qualche
rispetto, non già per lo parentado, ma per non aver
mai avuto da loro nè in fatti nè in parole offesa alcuna.
Re Carlo dissimulando rispose, ch'egli veniva
come fratello della Regina, la quale avea inteso in
quanti travagli stava per le discordie del Regno, perch'egli
era tanto obbligato alla memoria di Re Lodovico
<span class="pagenum" id="Page_201">[201]</span>
suo benefattore, che avea pigliata questa fatica
di lasciare il Regno suo in pericolo, per venire ad
acquietare le discordie e pacificare il Regno d'Ungaria,
che potesse quietamente ubbidire al <i>Re Maria</i>, e
che però l'una e l'altra stessero con l'animo quieto;
e con questa risposta credendosi, che le Regine la
credessero, andò in Buda con miglior animo, pensando
che ancora l'Imperadore credendolo, non si movesse
a richiesta delle due Regine a disturbare il suo disegno.
Ma le Regine, ancorchè non si fidassero a tal
risposta, vedendo che non potevano resistere con aperte
forze, deliberarono guerreggiare con arti occulte, e
dimostrando allegrezza della venuta del Re, come fratello,
fecero apparecchiare nel castello una gran festa
ed uscirongli incontro con grandissima pompa, con
tanta dissimulazione, che veramente non pure Re Carlo,
ma tutti gli Ungheri credevano, che stessero in quell'errore,
e che quelle accoglienze fossero fatte non
meno con l'animo che con l'apparenza; e per questo
Carlo, quando le vide, discese da cavallo ad abbracciarle,
e quando furono insieme entrati in Buda, per
mostrare più modestia, non volle andare ad alloggiare
in castello, ma ad un palazzo privato della città, fin
che si fosse trovato modo di farsi pubblicare per Re.
Il dì seguente entrato nel castello a visitare le Regine,
furono con pari dissimulazione replicate le accoglienze
vicendevolmente ed i ringraziamenti; e così in apparenza
credeano ingannare l'uno l'altro; ma l'uno e
l'altro stava sospetto e tenea secrete spie di quel che
si facea.
</p>

<p>
Niccolò Banno di Gara fidelissimo servidore delle
Regine, che conoscea, che tutto quel male era nato
per cagion sua, non si partiva mai da loro, avendo
<span class="pagenum" id="Page_202">[202]</span>
cura, che nella guardia reale fossero tutte persone fidelissime,
a tal che non fosse fatta forza alcuna. All'incontro
Re Carlo facendosi chiamare Governador
del Regno, stava aspettando il modo ed il tempo di
occuparlo e d'entrare nel castello; e dall'altra parte
le Regine si guardavano quanto più potevano. Ma da
questa guardia delle Regine nacque più tosto comodità
a Carlo che impedimento, perchè vedendosi dal
volgo, che le Regine erano poco corteggiate, perchè
le guardie non lasciavano entrare se non pochissimi
personaggi; vennero subito in dispregio, e tutte le faccende
si facevano in casa del Governadore; e per questo
quelli, che si trovavano aver chiamato Re Carlo,
andavano sollevando la plebe, con dire che il governo
de' Regni non sta bene a donne, che son nate per filare,
e per tessere, ma ad uomini valorosi e prudenti,
che possono in guerra ed in pace difendere, ampliare
e governare le nazioni soggette; e con queste
e simili esortazioni commossero a grandissimo tumulto
il Popolo; onde le Regine timide, non solo si
teneano in pericolo di perdere il Regno, ma anche la
vita. Comparvero Intanto alcuni Vescovi e Baroni veramente
fautori di Carlo, e sotto spezie di volere acquietare
il tumulto promisero alla plebe di voler trattare
dell'elezione del Re; nè essendo per anche finito il
tumulto, Re Carlo sotto colore di temerlo, entrò nel
castello, e trovando sbigottite le guardie, lasciò in luogo
loro alcuni Italiani, ch'erano venuti con lui: e salito
alle Regine, disse loro, che stessero di buon animo;
e poco da poi ritornato nel suo palazzo, trovò
ch'era stato gridato Re dalla plebe, e confermato da
molti Baroni, anzi da tutti, parte con parole, e parte
con silenzio, perchè quelli ch'erano dalla parte del
<span class="pagenum" id="Page_203">[203]</span>
<i>Re Maria</i>, per timore del Popolo non ebbero ardire
di contraddire; onde volle che si mandasse da parte
di tutti i Baroni, Prelati e Popolo, uno, che dicesse
al <i>Re Maria</i>, come per beneficio del Regno, che non
potea essere ben governato da donne, aveano eletto
nuovo Re, e comandavano, che ella lasciasse il Regno
e la Corona, nè volesse contrastare alla volontà
universale di tutto il Regno.
</p>

<p>
Le povere Regine a questa imbasciata per un pezzo
restarono attonite; ma poi il <i>Re Maria</i> generosamente
rispose: <i>Io mai non cederò la Corona ed il Regno
mio paterno; ma voi seguitate quella via, che avete
presa, ch'io se non potrò contrastare spero, che quando
vi pregherò per la memoria di Lodovico mio padre,
che mi vogliate lasciare andare in Boemia a ritrovare
mio marito, non sarete tanto discortesi, che
avendomi levato il Regno ereditario, mi vogliate ancora
levare la libertà, e questo poco d'onore, che vi
cerco per ultimo ufficio della fedeltà, che mi avete
giurata, della quale siete tanto poco ricordevoli.</i> Ma la
Regina Elisabetta per risarcire la risposta della figlia,
più generosa di quel che il tempo richiedeva, pregò colui,
che venne a far loro l'imbasciata, che rispondesse ai
Signori del Consiglio, che poichè le donne sono in
questo imperfette, che non possono, o senza molto
pensare, o senza consiglio risolversi nelle cose di tanta
importanza, gli pregavano, che dessero loro tempo di
rispondere; e partito che fu, si levò un pianto da loro
e da tutte le donne ed uomini della Corte, che
s'udiva per tutta la città, per la quale ancora molte
persone discrete, e da bene andavano meste, che parea,
che fosse spenta la memoria di tanti e sì grandi
beneficj ricevuti, e che Iddio ne mostrerebbe miracolo
<span class="pagenum" id="Page_204">[204]</span>
contro il Regno, che sopportava tanta scelleratezza.
Ma tornando nuova imbasciata al castello a dimandare
alle Regine la corona, e lo scettro, la Regina
Elisabetta saviamente confortò la figlia, che poichè col
contrastare non potean far altro effetto, che porre ancora
in pericolo le vite loro, volesse cedere ed uscire
del castello, avanti che il Popolo furibondo venisse a
cacciarle: ammonendola, che Dio vendicatore delle scelleraggini
l'avrebbe per qualche via sollevata, e ricordandole
del costume efferato degli Ungheri, che un dì
per furia sono crudelissimi e ferocissimi animali, e
l'altro, mancata la furia, sono vili pecore, e come non
pensano a quel che fanno, si pentono spesso di quel
che hanno fatto: pigliata la corona andò a visitare Re
Carlo, lasciando la figlia in amarissimo pianto; ed essendo
ricevuta da Carlo con grand'onore, cominciò a
dirgli queste parole: <i>Poich'io veggio il Regno d'Ungaria,
per l'aspra e crudele natura degli Ungheri, impossibile
ad essere ben governato per mano di donne,
ed è volontà di tutti, che mia figlia ne sia privata,
io l'ho confortata, e per l'autorità, che ho con lei,
come madre le ho comandato, che ceda alla volontà
loro ed alla fortuna, ed ho piacere, che sia più tosto
vostro, che discendete dalla linea di Re Carlo,
che di altri; ma almeno vi priego, che ne lasciate andare
in libertà.</i> Il Re rispose cortesissimamente, che
stesse di buon animo, che avrebbe lei in luogo di madre
e la figliuola in luogo di sorella, e ch'era per
contentarle di quanto desideravano, e fu tanta la prudenza
e la costanza di questa donna, e seppe si ben
dissimulare l'interno dolor suo e della figlia, che per
la città si sparse fama, che di buona voglia avessero
rinunziato il Regno al Re Carlo lor parente; e l'istesso
<span class="pagenum" id="Page_205">[205]</span>
Carlo ancora in questo ingannato, mandò a convitarle
alla festa dell'Incoronazione, che avea da farsi
in Alba, e le donne con mirabile astuzia vi andarono
insieme con lui, come fossero esse ancora partecipi
della festa, e non condotte là per maggior dolore e
più grave loro scorno.
</p>

<p>
Venuto il dì della Coronazione, Re Carlo posto nella
sedia regale, fu coronato dall'Arcivescovo di Strigonia,
di cui è particolar ufficio coronar coloro, che
i Baroni, Prelati e' Popoli eleggono per Re; e quando
fu a quella cerimonia di voltarsi dal palco, e dimandare
tre volte a' circostanti, se volevano per Re Carlo,
quanto più alzava la voce, tanto con minor plauso
gli veniva risposto, perchè in effetto la terza volta non
risposero, se non quelli che aveano proccurata la venuta
di Carlo; e senza dubbio la presenza delle due
Regine commosse a grandissima pietà la maggior parte
della turba, e massimamente quelli, che più si ricordavano
dell'obbligo, che tutto il Regno avea alle ossa
del Re Lodovico; e si conobbe subito un pentimento
universale tra coloro, ch'erano condescesi alle voglie
de' fautori di Carlo, ed un raffreddamento negli animi
d'essi fautori, tanto più che successe una cosa,
presa per pessimo augurio, che finita la Coronazione,
volendo Re Carlo tornare a casa, colui, che portava
innanzi, com'è solito, la bandiera, che fu di Re Stefano
(quegli che per le virtù sue fu canonizzato per
Santo) non avendo avvertenza nell'uscire della porta
di abbassarla, la percosse nell'architrave della porta
della chiesa; e com'era per vecchiezza il legno e la
bandiera fragile, si ruppe e lacerò in più parti: e da
poi nel dì medesimo, venne sì grave tempesta di tuoni
e di venti, che gl'imbrici delle case andavano volando
<span class="pagenum" id="Page_206">[206]</span>
per l'aria, e molte case vecchie e debili caddero
con grandissima uccisione; ed a questo s'aggiunse un
altro prodigio, ch'una moltitudine infinita di corbi entrarono
con strepito grandissimo nel palazzo reale, che
fu una cosa molestissima a sofferire, massimamente
non potendosi in niun modo cacciare, e per questo
stavano gli animi di tutti quasi attoniti; del che accorto
Re Carlo cominciò a dimostrare di farne poca
stima, e di dire, che queste erano cose naturali, e l'averne
paura era ufficio femminile.
</p>

<p>
Le due Regine ridotte nel castello non aveano altro
refrigerio, che i buoni ufficj di Niccolò Bano di
Gara, il quale con grandissima divozione fu loro sempre
appresso, confortandole e servendole; e perchè
già s'accorgevano del pentimento degli Ungheri, e della
poca contentezza, che s'avea della coronazione di Re
Carlo, cominciarono a rilevarsi d'animo; e ragionando
un dì il <i>Re Maria</i> e la madre a Niccolò del modo,
che potea tenersi di ricovrar la perduta dignità e '1
Regno, Niccolò disse loro, che quando a loro piacesse
avrebbe fatta opera, che Re Carlo fosse ucciso:
queste parole furono avidamente pigliate dalle due Regine,
e ad un tempo risposero, che non desideravano
cosa al mondo più di questa: e Niccolò pigliando in
sè l'assunto di trovar l'omicida, diede a loro il carico
di adoperarsi, che 'l Re venisse in camera loro,
e mentre egli attese a far la parte sua, le Regine con
la solita dissimulazione trovarono ben modo d'obbligare
il Re a venire all'appartamento loro, perchè la Regina
Elisabetta disse, che avrebbe fatta opera, che Sigismondo
sposo della figliuola avesse ceduto, come
avean esse ceduto al Regno, purchè il Re con alcuni
non gravi patti ne avesse mandata la moglie in Boemia;
<span class="pagenum" id="Page_207">[207]</span>
e poichè Re Carlo ebbe inteso con molto suo
piacere questo pensiero della Regina, la ringraziò molto,
e la pregò, che conducesse questo trattato a fine,
ch'egli era per conceder, non solo, che se n'andasse
la Regina giovane al marito, ma che si portasse ancora
tutti i tesori reali, occulti, e palesi: e dopo alcuni
dì, avendo Niccolò trovato un valentissimo uomo chiamato
Blasio Forgac, persona intrepida, che avea accettata
l'impresa d'uccidere il Re, e condottolo nel
castello, avendo ad una gran quantità de' suoi confidenti
ordinato, che venissero parte nel castello e parte
restassero fuori con armi secrete; le Regine mandarono
a dire al Re, che aveano lettere da Sigismondo
piene d'allegrezza, e 'l Re, che non desiderava altro,
si mosse ed andò subito alla camera loro, e posto in
mezzo nel tempo, che volevano mostrargli la lettera,
entrò Niccolò sotto specie di volere invitare il Re, e
le Regine alle nozze di una figlia sua, e con lui entrato
Blasio, il quale subito con una spada ungara
diede una ferita al Re in testa, che gli calò fino all'occhio.
Il Re gridando cadde in terra; e gl'Italiani
che 'l videro caduto, e versare una grandissima quantità
di sangue, pensarono tutti a salvarsi; in modo,
che Blasio non ebbe alcuna fatica per ponersi in sicuro,
perchè subito concorsero i parteggiani di Niccolò,
e se n'uscì dal castello colla spada insanguinata;
e Niccolò accortosi della paura della guardia del
Re, e degl'Italiani, senza contrasto pose le guardie
al castello di persone tutte affezionate alle Regine.
Poichè il Re fu ridotto ferito alla camera sua, e si
conobbe dagli Italiani non essere speranza alcuna alla
vita sua, cominciarono a fuggire e salvarsi col favore
di alcuni Ungheri, che aveano tenuta la parte del Re
Carlo; la notte poi grandissima moltitudine, non solo
<span class="pagenum" id="Page_208">[208]</span>
de' cittadini di Buda, ma delle ville convicine, concorsa
al rumore di sì gran fatto, cominciò a gridare: <i>Viva Maria
figlia di Lodovico, viva il Re Sigismondo suo marito,
e mora Carlo tiranno, e traditori seguaci suoi</i>: e
col medesimo impeto saccheggiarono le case di quanti
mercanti Italiani erano in Buda. Le Regine allegre
fecero portare il Re Carlo così ferito a Visgrado, simulando
di fargli onore, con mandarlo a seppellire
dove era solito di seppellirsi gli altri Re d'Ungaria,
e sono alcuni che dicono, che per non aspettare che
morisse della ferita lo fecero, o avvelenare o affogare,
perchè s'intendea, che Giovanni Banno di Croazia,
Capo de' fautori di Carlo, con gran numero di
valenti uomini veniva a favore del Re per farlo governare.
Il corpo del Re, poichè fu morto, fu condutto
a seppellire alla chiesa di S. Andrea com'era
costume di seppellire gli altri, ma poco da poi venne
ordine da Papa Urbano, che fosse cavato da chiesa, essendo
morto scomunicato e contumace di Santa Chiesa.
</p>

<p>
Questo fu il fine di Re Carlo III di Durazzo, del
quale si potea sperare, che avesse da riuscire ottimo
Principe, se non s'avesse fatto accecare dall'ambizione,
e si fosse contentato di possedere quel Regno,
che con qualche colorato titolo parea che possedesse.
Fu, secondo che narra Paris de Puteo<a class="tag" id="tag249" href="#note249">[249]</a>, di sua persona
valoroso, anzi valentissimo ed amatore de' Letterati,
ancorchè nel Regno suo torbido e fluttuante
pochi ne fiorissero, affabilissimo con ogni persona e
molto liberale; solo fu tacciato di crudeltà ed ingratitudine
verso la Regina Giovanna e le cognate sorelle
della moglie, del che solamente potea scusarlo
la gelosia del Regno. Di lui non abbiamo leggi, che
<span class="pagenum" id="Page_209">[209]</span>
si lasciasse, come gli altri Re suoi predecessori. Visse
anni quarantuno, e regnò in Napoli anni quattro e
cinque mesi, da agosto 1381 fin a' 6 febbraio 1386.
Lasciò di Margarita sua moglie due figliuoli, <i>Giovanna</i>
già grandetta, e <i>Ladislao</i> ch'era di dieci anni.
</p>

<div class="chapter">
<h3 id="lib24cap3">CAPITOLO III.
<span class="smaller"><i>Di Re <span class="smcap">Ladislao</span> e sua acclamazione. Nuovo Magistrato
istituito in Napoli. Guerre sostenute col Re
<span class="smcap">Luigi II</span> d'Angiò competitore di <span class="smcap">Ladislao</span>.</i></span></h3>
</div>

<p>
Giunta in Napoli l'infelice novella della morte di
Re Carlo, la Regina Margarita, ancorchè per qualche
tempo proccurasse tenerla occulta, nulladimanco,
essendo poi venuta a Roma a Papa Urbano, non potendo
ella celarla più, la pubblicò alla città; e con
dimostrazione d'infinito dolore celebrò l'esequie, essendo
rimasta vedova di trentotto anni ed afflitta, per
la poca età del figlio, e per lo timore degli nemici.
Furono molti, che le persuasero, che facesse gridare
se stessa per Regina, poichè il Regno apparteneva a
lei, come nipote carnale della Regina Giovanna I. Ma
vinsero quelli che le persuasero, che facesse gridare
<i>Re Ladislao</i> suo figlio, col dubbio che il Papa non
avesse potuto dire, che la Regina Giovanna non potea
trasmettere agli eredi il Regno, essendone stata privata
in vita per sentenza, come scismatica. Fu per
tanto gridato a' 25 febbraio 1386 per tutta Napoli <i>Re
Ladislao</i>, che avea poco più di dieci anni; e la Regina
la prima cosa che fece, mandò per Ambasciadore al
Papa Antonio Dentice, per mitigarlo, supplicandolo
<span class="pagenum" id="Page_210">[210]</span>
umilmente, che con l'esempio di colui, del quale era
Vicario in terra, volesse scordarsi dell'offese del padre,
e pigliare la protezione dell'innocente fanciullo,
prendendosi quelle Terre del Regno, ch'e' volesse,
per darle a' suoi parenti. Il Papa parte mosso a pietà,
parte sazio d'aver veduto morto Re Carlo, e parte
per disegno di poter disporre di gran parte del Regno,
rispose, fuor della natura sua, benignamente, e
creò Gonfaloniero di Santa Chiesa Ramondello Orsino,
e per un Breve Appostolico gli mandò a comandare che
pigliasse la parte del Re Ladislao, e per lo Vescovo
di Monopoli suo Nunzio gli mandò ventimila ducati,
acciocchè potesse assoldare più genti di quelle che
tenea, e con questo la Regina restò alquanto confortata.
</p>

<p>
Ma Margarita, come donna poco esperta ad un governo
tale ed a tal tempo, essendo a lei detto dai suoi
Ministri, che le maggiori armi e forze per mantener
i Regni sono i danari, avea cari più degli altri quei
Ministri, che più danari facevano, senza mirare, se
gli facevano per vie giuste o ingiuste, nè dava udienza
a coloro che venivano a lamentarsi. Oltra di ciò, avea
abbracciata tanto volentieri, ed impressasi nella mente
così tenace l'opinione di far danari, che le erano
sospetti tutti coloro, ch'entrassero a consigliarla altramente,
senza por mente alle persone, se fossero di
autorità, e se fossero affezionate alla parte sua. A
questo aggiunse di più, che trovandosi aver fatta mala
elezione de' primi Uffiziali, e creando poi gli altri a
relazione e voto de' primi, quelli non proponevano se
non persone dependenti da loro, mirando poco se fossero
abili o inabili, onde perderono ogni speranza i
Dottori e gli altri uomini prudenti e di giudizio, di
potere avere parte alcuna ne' Governi e negli altri Ufficj;
e quindi ogni dì si vedean fatti mille torti tanto
<span class="pagenum" id="Page_211">[211]</span>
a' cittadini quanto a' nobili. Per questo i cinque Seggi
uniti col Popolo deliberarono di risentirsi, e crearono
un nuovo Magistrato che fu chiamato degli <i>Otto Signori
del Buono stato</i>, che avessero da provedere, che
da' Ministri del Re non si avesse a far cosa ingiusta.
Questi otto furono Martuccello dell'Aversana per Capuana,
Andrea Carafa per Nido, Giuliano di Costanzo
per Portanova, Tuccillo di Tora e Paolo Boccatorto
per Montagna e per Porto, Giovanni di Duca, nobili,
ed Ottone Pisano, e Stefano Marsato popolani, i quali
cominciarono con grandissima autorità ad esercitare
il loro Magistrato, andando ogni dì un di loro a' Tribunali,
a vedere quel che si facea, affinchè non fosse
fatto torto ad alcuno. Talchè in breve parve, che fossero
più temuti essi dagli Ufficiali, che gli Ufficiali
dal resto della città; nè perchè la Regina col suo
Supremo Consiglio facesse ogni sforzo, bastò ad abolire
tal Magistrato; onde entrò in grandissimo timore
di perdere Napoli, come in breve succedette.
</p>

<p>
Intanto la Regina Maria vedova del Re Luigi I
e madre del picciolo Re Luigi, avendo la protezione
di Clemente, era presso il Papa in Avignone a proccurare
l'investitura, e lo ristabilimento del suo figliuolo
nel Regno, e stante la minorità del medesimo, erasi
dichiarata sua governatrice e balia; ma Clemente che
non meno degli altri suoi predecessori, pretendeva il
Baliato appartenere alla Sede Appostolica, non volle
darla, se prima non si pensava il modo da tenere, per
togliere questa difficoltà: onde concertato l'affare coi
Cardinali e Ministri della Regina, fu risoluto, che la
Regina Maria in pubblico Concistoro dimandasse al
Papa ed al Collegio il Baliato, siccome fu fatto, e
Clemente assentì; da poi il Re e la Regina diedero
il giuramento di fedeltà ed omaggio, ed il Papa investì
<span class="pagenum" id="Page_212">[212]</span>
Luigi del Regno, dandogli in segno dell'investitura
lo stendardo, e ne gli spedì Bolla nel mese di maggio
dell'anno 1385<a class="tag" id="tag250" href="#note250">[250]</a>.
</p>

<p>
La fazione Angioina riconoscendo altro Papa ed
altro Re, e fra gli altri Tommaso Sanseverino Gran
Contestabile, e Capo della parte Angioina, e della famiglia
sua, subito che intese la disposizione in cui
stava la città di Napoli, si usurpò il titolo di Vicerè
per parte di Luigi II Duca d'Angiò ch'era assente,
e convocò un Parlamento per lo ben pubblico ad Ascoli,
nel quale vennero tutti i Baroni che aveano seguita
quella parte, e con l'esempio di Napoli che avea
creati gli <i>Otto del Buono stato della Città</i>, furono
eletti in quel Parlamento sei Deputati per lo <i>Buono
stato del Regno</i>. Questi furono Tommaso suddetto,
Ottone Principe di Taranto, Vincislao Sanseverino
Conte di Venosa, Niccolò di Sabrano Conte d'Ariano,
Giovanni di Sanframondo Conte di Cerreto, e
Francesco della Ratta Conte di Caserta. Nel Parlamento
fu anche conchiuso, che avessero tutti i Deputati
da unirsi a Montefuscolo con tutte le forze loro,
e così fu fatto, perchè due mesi dopo il Parlamento
comparvero tutti, e fatto un numero di quattromila
cavalli, e duemila fanti, vennero a tentare Aversa, e
non potendola avere, vennero a porre il Campo due
miglia lontano da Napoli; e mandarono Pietro della
Mendolea in Napoli a tentar gli animi degli <i>Otto del
Buono stato</i>, ed a sollecitargli che volessero rendere
la Città a <i>Re Luigi II</i> d'Angiò, erede della Regina
Giovanna I. Gli <i>Otto</i> risposero che non erano per
mancare della fede debita al <i>Re Ladislao</i>, ed andarono
subito a trovar la Regina, e ad offerirsi d'intervenire
<span class="pagenum" id="Page_213">[213]</span>
alla difesa della città. La Regina adirata, lamentandosi,
che tutto quel male era cagionato dal governo
loro, stette in punto di fargli carcerare; ma se n'astenne
per consiglio del Duca di Sessa, che allora era
in Napoli e lor disse, che attendessero a guardar bene
la città, perchè verrebbe presto il Confaloniere della
Chiesa, ch'era al Contado di Sora a far genti per
soccorrerla. Pietro ch'era stato in Napoli due giorni,
se ne ritornò al campo con la risposta degli <i>Otto</i>, e
disse che Napoli non poteva tardar molto a far novità
perchè avea lasciata la plebe alterata, ed i padroni
delle ville dolenti di non poter uscire a far la vindemia.
Nè fu vano il pronostico, perchè fermandosi
il campo dove stava, ad ogni ora correvano i villani
ad annunziare a' padroni delle ville i danni che facevano
i soldati agli arbusti; onde a' 20 settembre si
mossero alcuni cittadini, ed andarono a S. Lorenzo a
trovare gli <i>Otto</i>, e far istanza che provvedessero: questi
davan loro parole e speranza che fra breve verrebbe
il Confaloniere coll'esercito del Papa a liberargli;
ma il Popolo minuto che a que' dì soleva uscire
per le ville, e portarne uve ed altri frutti, vedendosi
privo di quella libertà in tempo che più ne avea bisogno,
corse con gran tumulto a S. Lorenzo, e, prese
l'armi, sarebbe trascorso a far ogni male, se accorsi
da una parte molti Cavalieri e Nobili in difesa degli
<i>Otto</i>, e dall'altra interpostisi alcuni gentiluomini vecchi
e popolani di rispetto e prudenti, non avessero sedato
il rumore. Questi ponendosi in mezzo fra la plebe
ed i nobili, cominciarono a trattare con gli <i>Otto</i> il
modo d'acquetar il tumulto, ed infine gli <i>Otto</i> temendo
che la plebe non corresse ad aprire la porta
del mercato a' Deputati del Regno, vennero a contentarsi
di trattar una tregua che i cittadini potessero
<span class="pagenum" id="Page_214">[214]</span>
uscire per le loro ville, ed i soldati de' Deputati potessero
a trenta insieme entrare nella città, per quel
che loro bisognava.
</p>

<p>
La Regina, che per l'odio che portava agli <i>Otto</i>,
avea avuto piacere di questo tumulto, con isperanza,
che la plebe gli avesse tagliati a pezzi, ebbe dispiacere
quando intese, che n'era uscita questa tregua,
per la quale tutti que' del suo Consiglio diceano che
Napoli potea tenersi per perduta; onde per darci qualche
rimedio operò, che l'Arcivescovo Niccolò Zanasio,
che al Bozzuto era succeduto<a class="tag" id="tag251" href="#note251">[251]</a>, l'Abate di S. Severino,
ed alcuni altri Religiosi cavalcassero per la
città, sollevando un'altra volta la plebe, con dire,
ch'era vergogna, che un popolo così cristiano ed
amato tanto da Papa Urbano vero Pontefice, sopportasse,
che praticasser per Napoli i soldati dell'Antipapa
scismatico; e mentre andavano predicando con
simili parole, alcuni nobili di Portanova cominciarono
a riprendergli, con dir loro, ch'era ufficio di mali
Religiosi andar concitando sedizioni e discordie, e massimamente
ad un popolo, al quale essendo una volta
tolto il freno, poi non se gli può agevolmente riporre;
e rispondendo l'Arcivescovo superbamente, e più
gli altri, ch'erano con lui, fidandosi all'Ordine Sacro
furono alcuni di loro malamente conci e feriti. Ma
due dì da poi, essendo venuto avviso alla Regina che
Ramondello veniva con molta gente, i Ministri della
Regina senza fare stima degli <i>Otto</i>, si armarono con
tutti coloro, ch'erano della fazione di <i>Durazzo</i>, sotto
pretesto di voler cacciare i soldati, ch'erano entrati;
ma poi corsero alle case d'alcuni Cavalieri, ch'erano
<span class="pagenum" id="Page_215">[215]</span>
reputati affezionati alla parte <i>Angioina</i>, i quali, prese
l'armi, cominciarono gagliardamente a difendersi: gli
<i>Otto</i> mandarono subito a dire all'una e all'altra parte
che posassero l'armi, e non meno da questo comandamento,
che dalla notte, che sopravvenne, la zuffa
fu divisa. Ma il dì seguente essendo giunto l'avviso,
che Ramondello era a Capua, gli <i>Otto</i> e quelli della
parte Angioina temendo d'essere sterminati, mandarono
a dire a Tommaso Sanseverino, che trasferisse
il Campo alle Correggie, dove la sera venne. Vennero
ancora in questo tempo di Provenza due galee, mandate
dal Re Luigi con venticinquemila ducati per la paga
de' soldati; il che inteso dalla Regina Margarita, si
partì dal castel dell'Uovo, ove erasi ritirata, e disperando
dello stato del figliuolo, se ne andò a Gaeta
che fu a lei, ed a Ladislao sempre fedele, dove durando
queste guerre, stette per tredici anni. Ma appena
giunto la sera il campo nemico alle Correggie,
la mattina seguente all'alba venne Ramondello, ed entrò
come nemico nella città per la porta Capuana,
che gli fu subito aperta, perchè la città fin a quell'ora
stava nella fede del Re Ladislao, e fece gridare:
<i>Viva Urbano, e Re Ladislao</i>. Gli <i>Otto del Buono
stato</i> con la maggior parte de' Nobili, stavano a Nido
armati, gridando: <i>Viva Re Ladislao, e 'l Buono stato</i>.
Ma Ramondello, giunto che fu a Nido, diede sopra
di essi, e gli ributtò con morte di molti, sin a' cancelli
di S. Chiara; allora si mossero que' di Portanova
e di Porto, ch'erano della parte <i>Angioina</i>, ed andarono
ad aprire Porta Petruccia: onde entrato l'esercito
de' <i>Deputati</i>, una parte corse a dar soccorso agli <i>Otto</i>
e l'altra con gran furia diede sopra a' soldati di Ramondello,
gridando: <i>Viva Re Luigi, e Papa Clemente</i>.
<span class="pagenum" id="Page_216">[216]</span>
Questi cominciando a cedere, obbligarono Ramondello
a ritirarsi a Nola, onde la città venne interamente in
mano di Tommaso Sanseverino, il quale rimasto vincitore,
richiesto dagli <i>Otto del Buono stato</i>, provide
con molti banni, che non fosse fatta violenza alle case
della parte contraria, e 'l dì seguente fatto salvocondutto
a tutti, fece giurare omaggio nella chiesa di
S. Chiara in nome di Re <i>Luigi II</i>, del quale si faceva
chiamare Vicerè, e lasciando pochi soldati dentro
la città, distribuì gli altri per li Casali.
</p>

<p>
Poichè Tommaso Sanseverino a questo modo ebbe
acquistata la città di Napoli, considerando, che non
molto tempo potea tenerla contra le forze esterne; propose
in un Parlamento de' Baroni della parte Angioina,
e de' più nobili e potenti Napoletani, che si dovesse
da parte del Baronaggio e della città mandare a Re
Luigi ed a Papa Clemente, e far loro intendere, come
s'erano ridotti all'ubbidienza loro con più affezione
che forza, e ch'era necessario, che mandassero
gagliardi ajuti per poter non solo assicurare la parte
Angioina, ma ponere affatto a terra la parte della Regina
e di Papa Urbano, contra i quali non potrebbero
con le forze del Regno molto tempo resistere.
Fu subito conchiuso, che si mandasse, e furono eletti
più Ambasciadori, i quali navigando felicemente giunsero
a Marsiglia, ove ritrovarono Luigi, e lo salutarono
per Re, e n'ebbero gratissime accoglienze, e lo
sollecitarono, o a venir subito, dov'era con gran desiderio
aspettato, o che mandasse supplimento di gente
e di danari. Ed essendosi trattenuti alcuni dì, conoscendo
in fine, essere quel Signore di natura nell'azioni
sue tepido e non così fornito di danari, che se
ne potesse aver gagliardo e presto soccorso; andarono
<span class="pagenum" id="Page_217">[217]</span>
ad Avignone a trovar Papa Clemente, dal quale sapevano,
che avrebbero migliori recapiti, per togliere
l'ubbidienza a Papa Urbano suo nemico. Ebbe Clemente
cara molto la venuta degli Ambasciadori, e pigliò
molto piacere d'intendere da loro, quanto picciola
parte del Regno era rimasta all'ubbidienza d'Urbano,
e della speranza gli davano di torgli in breve
il rimanente; e poichè in Concistoro pubblico ebbe
sommamente lodata la città ed i Baroni, che conoscendo
la giustizia della causa, s'erano partiti dall'ubbidienza
del Papa scismatico (che così chiamava egli
Urbano) ed erano venuti all'ubbidienza sua, ch'era
vero e legittimo Papa, e che ricordevoli de' beneficj
ricevuti dalla buona Regina Giovanna, avessero eletto
di seguire la parte di Re Luigi suo legittimo erede,
cacciando l'erede del tiranno ed invasore, che con tanta
ingratitudine l'avea privata del Regno e della vita;
promise grandissimi e presti ajuti, e che avrebbe fra
pochi dì coronato Re Luigi e proccurato, che venisse
con grand'esercito nel Regno.
</p>

<p>
Gli Ambasciadori, ancorchè vedessero con quanta
veemenza il Papa avea parlato, pur avendo in quelli
dì inteso per lettere, che la plebe di Napoli era impaziente
degl'incomodi d'un assedio, e che Papa Urbano
e la Regina Margarita si apparecchiavano di
mandare ad assediare la città per mare e per terra,
ringraziarono il Papa degli aiuti promessi, e lo pregarono,
che fosse quanto prima era possibile; ed assicurandoli
il Papa, che non avea cosa al Mondo più
a cuore di questa, ed avendo ad alcuni di loro concesse
riserve di beneficj per parenti loro, si partirono
contentissimi. Giunsero costoro verso la fine dell'anno
in Napoli e rallegrarono la città, con la speranza dell'apparato,
<span class="pagenum" id="Page_218">[218]</span>
che aveano lasciato, che si faceva in Marsiglia
ed in Genova, e con la relazione della liberalità,
clemenza e dolcezza de' costumi del Re Luigi, e
della prontezza di Papa Clemente: tal che a tutti parea
la guerra finita.
</p>

<p>
Mentre queste cose s'erano trattate in Provenza,
dall'altra parte Ramondello Ursino e la Regina Margarita
facevano ogni forzo per impedire a Napoli i
viveri, acciocchè per fame la città dovesse rendersi;
ma per la vigilanza del Sanseverino, liberata la città
di questo timore, ed essendo giunte a Napoli alcune
galee di Provenza, mandate da Papa Clemente con
trentamila scudi d'oro per paga dell'esercito, e provista
Napoli di vettovaglie; la Regina, disperata di non averla
per fame, se ne ritornò a Gaeta. Pochi dì da poi che
la Regina fu ritornata a Gaeta, giunse l'armata provenzale
in Napoli, ed in essa venne con titolo di Vicerè
e di capitan generale Monsignor di Mongioja, e
da' Napoletani e da tutti coloro, che nel Regno seguivano
la parte Angioina, ne fu fatta grand'allegrezza;
non considerando quel che n'avvenne; poichè per la
sua alterigia fu più tosto cagione di turbare che di
stabilire il Regno al Re Luigi. Perchè Tommaso Sanseverino
restò offeso, che il Re non gli avesse mandata
la conferma di Vicerè, e per disdegno se n'andò
alle sue terre, e pochi dì da poi trattando il Mongioja
col principe Ottone, non con quel rispetto, che conveniva
a tal Signore per la nobiltà del sangue, per essere
stato marito d'una Regina, e per la virtù e valor
suo nell'arme: il Principe si partì con le sue genti, e
se n'andò a Santa Agata de' Goti. I Signori del <i>Buono
stato</i> uniti andarono a ritrovare il Mongioja e gli dissero,
che il modo ch'egli tenea, farebbe in breve
<span class="pagenum" id="Page_219">[219]</span>
spazio perdere il Regno, alienando gli animi de' più
potenti Signori, e ch'era necessario, che in ogni modo
cercasse di placare il principe Ottone: ed ancorchè il
Mongioja avesse dato il pensiere ad essi di placarlo,
nulladimanco furono inutili tutti i trattati, per li molti
patti, che voleva il Principe, i quali non solo al Vicerè,
ma a tutt'i Cavalieri parvero soverchi, e non
degni d'essere conceduti. E da questo s'accorsero, che
il Principe a quel tempo doveva esser in pratica di
passarsene alla parte della Regina, il che si confermò
poi, perchè si vide, che alzò subito le bandiere di
Durazzo. Angelo di Costanzo per questo credette esser
vero quel, che in un breve compendio scritto a penna
di <i>Paris de Puteo</i> avea letto, che il Principe avea
fatto disegno di pigliarsi la Regina Margarita per moglie,
e che quella donna sagacissima per tirarlo alla
parte sua, glie ne avea data speranza; ma poi con
iscusandosi che Papa Urbano non volea dispensarvi,
per essere stata la regina Giovanna prima moglie del
Principe, zia carnale della regina Margarita, lo lasciò
deluso a tempo, che per vergogna non poteva mutar
proposito, e seguì fin alla morte quella parte; onde
seguirono molte novità, e la parte di Durazzo cominciava
ad entrare in isperanza di poter ricuperar Napoli
ed il resto del Regno, che si teneva per Re Luigi;
</p>

<div class="chapter">
<p>
<span class="pagenum" id="Page_220">[220]</span>
</p>

<h3 id="lib24cap4">CAPITOLO IV.
<span class="smaller"><i>Nozze tra il Re <span class="smcap">Ladislao</span> e la figliuola di <span class="smcap">Manfredi</span>
di Chiaramonte. Morte d'<span class="smcap">Urbano</span>, elezione in suo
luogo di <span class="smcap">Bonifacio IX</span> e venuta del Re <span class="smcap">Luigi II</span> in
Napoli.</i></span></h3>
</div>

<p>
Intanto la Regina Margarita, che stava in Gaeta
con molti del suo partito, non potendo sopportar l'ozio
nel qual parea, che si marcisse la speranza di ricovrar
presto Napoli, non pensava ad altro, che a trovar
modo di cavar danari per rifar l'esercito, con soldar
nuove genti. Ma avvenne, che alcuni mercanti gaetani,
ch'erano stati a comprar grani in Sicilia, dissero
avanti la Regina gran cose delle ricchezze di Manfredi
di Chiaramonte e delle bellezze di una sua figliuola;
onde l'animo vagabondo della Regina si fermò
col pensiere di mandare a chiedere quella figliuola per
moglie al Re Ladislao suo figlio, ch'era già di quattordici
anni; e con ciò sia ch'era nelle sue azioni fervida
e risoluta, fece chiamare subito il Consiglio e
disse, che dopo aver vagato colla mente per tutti i
modi, che potessero tenersi per far danari, per rinovar
la guerra, non avea conosciuto per certa via, che
quella di questo matrimonio, dal quale voleva la ragione,
che si potesse aver dote grandissima, e che
però voleva mandar in Sicilia a trattarlo. Non fu persona
nel Consiglio, che non laudasse la prudenza della
Regina, e con voto ed approvazione di tutti, furono
eletti il conte di Celano e Bernardo Guastaferro di
Gaeta, per andare a trattare il matrimonio in Sicilia:
<span class="pagenum" id="Page_221">[221]</span>
il Conte, perch'era Signore ricco e splendido, e conduceva
seco famiglia onorevole, e Bernardo per esser
Dottor di legge ed uomo intendente. Questi con due
galee partiti da Gaeta, il quarto dì giunsero felicemente
in Palermo. Era Manfredi di Chiaramonte di
titolo Conte di Modica, ma in effetto Re delle due
parti di Sicilia, perchè per la puerizia del Re, e per la
discordia de' Baroni avea occupato Palermo e quasi
tutte l'altre buone terre dell'isola, avendo acquistato
con le forze sue proprie l'isola delle Gerbe, dalla quale
traea grandissima utilità, non solo per lo tributo, che
gli pagavano i Mori, ma per l'utile che traeva dai
mercatanti, che avean commercio e trafichi in Barberia;
ed essendo di natura sua splendido e magnanimo,
con grandissima pompa accolse gli Ambasciadori; e
poichè ebbe inteso la cagione della lor venuta, la gran
virtù e valore della Regina Margarita, la grande aspettativa,
che si potea tenere del piccolo Re Ladislao, e
la certezza di cacciare gli nemici del Regno, avendosi
aiuto di danari, restò molto contento, vedendosi non
solo offerta occasione di far una figlia Regina d'un
ricchissimo Regno, ma di potere sperare coll'aiuto del
genero di occupare il rimanente dell'isola, e farsi Re;
strinse egli per tanto senza molto indugio il matrimonio;
ed ancorchè i Napoletani facessero ogni sforzo
per impedirlo, Manfredi non volle muoversi dalla determinazione
ch'avea fatta; onde giunto in Palermo
Cecco del Borgo, Vicerè del Re Ladislao, a condurne
la sposa, Manfredi gli consegnò la figliuola Costanza,
ed in compagnia di lei mandò alcuni suoi parenti con
quattro galee, ed oltre alla ricca dote, le diede gran
copia d'argento lavorato, gioie e tapezzerie. Partiti da
Palermo con prospero vento arrivarono in pochi dì a
<span class="pagenum" id="Page_222">[222]</span>
Gaeta, dove la Regina ed il Re accolsero la sposa
con grandissima allegrezza e con feste splendidissime,
che furono per molti dì continovate.
</p>

<p>
Finite appena le feste, venne una maggior felicità
a Ladislao, perchè morì Papa Urbano, che per lui
era inutile; poichè per la sua natura bizzarra e ritrosa,
era odiato non men dal Collegio, che da tutti i popoli
di sua ubbidienza; ed avendo fatto morire molti
Cardinali, ed altri privati del Cappello per diversi sospetti,
non poteva attendere ad altro, che a guardarsi
dalle congiure, che temeva fossero fatte contra di lui.
Morì Urbano nel 1389, e fu creato in suo luogo il
Cardinal Pietro Tomacello, e chiamato <i>Bonifacio IX</i><a class="tag" id="tag252" href="#note252">[252]</a>,
che come si dirà appresso fu grandissimo protettore
del Re Ladislao.
</p>

<p>
(<i>Ladislao</i>, avuta da <i>Bonifacio</i> l'investitura del Regno,
simile a quella data a <i>Carlo</i> suo padre, gli spedì
lettere nel 1390 nelle quali, prestandogli giuramento
di fedeltà, dichiara, per beneficio della Sede Appostolica
possedere il Regno. E <i>Bonifacio</i> mandò lettere ai
Napoletani, perchè lo riconoscessero per vero e legittimo
Re: siccome nell'anno 1398 conferma la pace
stabilita fra <i>Ladislao</i>, e gli Ordini del Regno. Le quali
lettere si leggono presso Lunig<a class="tag" id="tag253" href="#note253">[253]</a>).
</p>

<p>
Lasciò Papa Urbano pochi al mondo che piangessero
la sua morte, perchè benchè fosse d'integrità singolare,
fu superbo, ritroso ed intrattabile di natura,
ed alle volte non sapeva egli stesso quel che si volesse:
fu sepolto in Roma in S. Pietro con rustico
epitaffio; ma in Napoli nella chiesa di S. Maria la
<span class="pagenum" id="Page_223">[223]</span>
Nuova, nella cappella di Francesco Prignano, presso
il sepolcro del B. Giacomo, gli fu eretto un famoso
tumulo colla sua statua, che ancor oggi si vede. Il
suo successore, che non avea più di 45 anni, fu creato
Papa per l'opinione della buona vita; ma subito che
fu incoronato, mostrò gran mutazione di vita, ponendosi
per iscopo di tutti i suoi pensieri l'ingrandire i
fratelli ed i parenti; e perchè potea aspettare gran cose
dal Re Ladislao, per le grandi ricchezze degli avversari,
che vincendo potrebbe distribuire a' partegiani
suoi, deliberò d'incominciare a favorirlo, ed accolse
benignamente Ramondo Cantelmo conte d'Alvito e Goffredo
di Marzano conte d'Alifi, che vennero da parte
di lui e della Regina a dargli l'ubbidienza e visitarlo,
e promise di dargli l'investitura del Regno, che non
avea potuto ottener mai da Papa Urbano. E pochi dì
appresso mandò il Cardinal di Firenze a Gaeta a coronarlo,
essendosi l'ottavo dì di maggio del 1390 celebrata
la coronazione del Re e della Regina Costanza,
e fu letta la Bolla dell'investitura simile a quella che
fece Papa Urbano al Re Carlo III. Nel qual dì cavalcò
il Re colla Regina per Gaeta, con la corona
in testa e con gran solennità.
</p>

<p>
I Napoletani, vedendo questi prosperi successi del
Re Ladislao, mandarono Baldassar Cossa, che poi fu
Cardinale e Papa, a Re Luigi in Provenza, a dirgli
che le cose comuni stavano in gran pericolo, ed ogni
dì andavano peggiorando, per la gran superbia di
Monsignor di Mongioja, che avea alienati gli animi
di tutti i Baroni e più degli altri, de' Sanseverineschi,
i quali tenean tutte l'armi e le forze del Regno, e
ch'era necessario che venisse; poichè delle quattro
parti del Regno, a quel tempo, tre n'erano sue, che
<span class="pagenum" id="Page_224">[224]</span>
col venire avrebbe mantenute in fede, e tolta la discordia
tra' Ministri, poteva sperar in breve cacciar i
nemici, ed ottener tutt'il Regno. Per questo ed a
persuasione ancora di Papa Clemente, il Re Luigi, il
quale nell'anno precedente era stato in presenza del
Re di Francia solennemente coronato Re di Sicilia
in Avignone<a class="tag" id="tag254" href="#note254">[254]</a>,<a class="tag" id="tag255" href="#note255">[255]</a> raunati venti legni da remo, tra
galee e fuste e tre navi grosse, nel mese di luglio si
imbarcò in Marsiglia, ed a' 14 d'agosto giunse a vista
di Napoli, dove levatasi una grandissima burrasca,
a fatica con la galea capitana verso il tardi s'appressò
a terra, e scese su 'l ponte ch'era apparecchiato nella
foce del fiume Sebeto, ove trovò un numero grande
di Nobili e di Popolo con alcuni Baroni, che a quel
tempo erano in Napoli, che 'l ricevettero con applauso
grandissimo, e cavalcando cominciò a camminare verso
Formello, dove trovò gli Eletti di Napoli che gli presentarono
le chiavi della città: arrivato avanti la porta,
fu ricevuto da otto Cavalieri sotto il baldacchino di
drappo ad oro, e passando per gli Seggi della città,
creò Cavalieri molti giovani nobili, ed assai tardi tornò
al castel di Capuana, avendo colla sua presenza soddisfatto
molto a tutta la città, perch'era di bello aspetto,
<span class="pagenum" id="Page_225">[225]</span>
ed atto a conciliarsi l'aura popolare, e che a
molti segni mostrava clemenza ed umanità. Il dì seguente
tutti cinque i Seggi confermarono il giuramento
dell'omaggio, fatto in mano di Tommaso Sanseverino
allora Vicerè, e poi giurarono i mercatanti ed il Popolo.
Cominciarono poi a venire i Baroni, ed i primi
furono il Conte d'Ariano di casa Sabrano, Marino
Zurlo Conte di S. Angelo, Giovanni di Luxemburgo
Conte di Conversano, Pietro Sanframondo Conte di
Cerreto, Corrado Malatacca ed altri Signori ed alcuni
altri Capi di squadre stranieri che possedevano
alcune castella in Regno. Questi condussero più di
1100 cavalli. Ma appresso vennero i Sanseverineschi,
che vinsero tutti gli altri di splendidezza, di numero
e di qualità di genti; poichè condussero con loro 1080
cavalli tutti in arnese, come se andassero a far giornata,
perchè vollero mostrare al nuovo Re, quanto
fosse importato alla sua Corona, e quanto potrebbe importare
la potenza loro che parve cosa superbissima.
Questi furono Tommaso Gran Contestabile, il Duca
di Venosa, il Conte di Terra nuova, il Conte di Melito,
il Conte di Lauria della medesima casa; venne
poi Ugo Sanseverino d'Otranto con Gaspare Conte
di Matera ed altri Sanseverineschi, che avean le Terre
in quelle province; appresso a costoro vennero i Signori
di Gesualdo, Luigi della Magna Conte di Boccino,
Mattia di Borgenza, Carlo di Lagni, ed altri
Baroni di minor fortuna. Ma d'Apruzzo venne solo
Ramondaccio Caldora con alcuni altri di quella famiglia;
poichè gli altri ubbidivano tutti al Re Ladislao.
</p>

<p>
Non voglio tralasciare ciocchè quel gravissimo Istorico
Angelo di Costanzo lasciò scritto, in considerando
la condizione di questi tempi, paragonandogli coll'età,
<span class="pagenum" id="Page_226">[226]</span>
nella quale compilò la sua Istoria, cioè sotto il Regno
di Filippo II, che servirà per maggior nostra confusione
e scorno; poichè se questo grave istorico in
cotal maniera favella, paragonando que' tempi alla sua
età; che dovremo dir noi de' nostri, ne' quali senza
paragone i lussi sono infinitamente cresciuti? E' dice
che vedendo ne' suoi tempi in ogni altra cosa felicissimi,
e Napoli tanto abbondante di Cavalieri illustri,
ed atti all'armi, ed all'incontro la difficoltà, che saria
di porre in ordine una giostra; e l'impossibilità di
poter fare in tutto il Regno mille uomini d'arme di
corsieri grossi simili a quelli: stava quasi per non
credere a se stesso questo ch'egli scriveva, di tanto
numero di cavalli, ancorchè sapesse ch'era verissimo;
ed oltrechè l'avea trovato scritto da persone in ogni
altra cosa veridiche, l'avea anche veduto ne' registri
di que' Re che gli pagavano. Ma tutto ciò, ei dice,
dee attribuirsi al variar de' tempi che fanno ancora
variare i costumi. Allora per le guerre ogni picciolo
Barone stava in ordine di cavalli e di genti armigere,
per timore di non esser cacciato di casa da qualche
vicino più potente; ed in Napoli i Nobili vivendo con
gran parsimonia, non attendeano ad altro che a star
bene a cavallo e bene in armi: s'astenevano d'ogni
altra comodità: non si edificava, non si spendeva a
paramenti, nelle tavole de' Principi non erano cibi di
prezzo, non si vestiva con molta pompa, tutte l'entrate
consumavansi a pagar valent'uomini, ed a nudrir
cavalli. Or per la lunga pace, s'è voltato ognuno
alla magnificenza nell'edificare, ed alla splendidezza
e comodità del vivere; e si vide la casa, che fu del
Gran Siniscalco Caracciolo, il quale fu quasi assoluto
padrone del Regno a' tempi di Giovanna II, che
<span class="pagenum" id="Page_227">[227]</span>
essendo venuta in mano di persone, senza comparazione
di stato e di condizione inferiore a lui, aggrandita
di nuove fabbriche, non bastando a costoro quell'ospizio,
ove con tanta invidia abitava colui, che a
sua volontà dava e toglieva le Signorie e gli Stati.
Delle tappezzerie e paramenti non parlo; poichè già
è noto, che molti Signori ne' paramenti d'un paio di
camere, hanno speso quello che avria bastato a mantener
200 cavalli per un anno; ed avendo il Costanzo
parlato della magnificenza de' Principi, con questo
esempio non lascerò di dire anche de' privati, ch'erasi
veduto di cinque case di Cavalieri nobilissimi essersene
fatta una di un cittadino artista. Tal che si può
credere per certo, che se fosse noto agli antichi nostri
questo presente modo di vivere, si maraviglierebbono
essi, non meno di quel che facciam noi di loro.
</p>

<p>
Se Angelo di Costanzo, che scrisse nel Regno di
Filippo II si maravigliava che ad un semplice artista
non bastavano cinque case di Nobili per farne una:
che direbbe ora in veggendo che non bastano agli
abitatori tutti quegli ampj ed immensi edificj, che,
come tante altre nuove città, si sono aggiunti all'antica?
e che direbbe se vedesse le tante pompe e fasti
di quest'ultima nostra etade, i quali consumano in
cotal guisa le rendite, che senza difficoltà si potrebbe
mettere in piede una compagnia di cento cavalli? Ma
lasciando al giudizio de' Lettori, se sia più laudabile
attendere alle arme ed a' cavalli ed agli esercizi d'un
rigido ed inclemente Marte, ovvero agli agi ed alla
comodità del vivere, ritorneremo là donde siam dipartiti.
</p>

<p>
Dappoichè il Re Luigi ebbe ricevuto il giuramento
dell'omaggio da tutti gli ordini della città e del Regno,
<span class="pagenum" id="Page_228">[228]</span>
fece convocare un Parlamento a Santa Chiara,
nel quale Ugo Sanseverino Gran Protonotario del Regno
propose, che si dovessero donare al Re mille
uomini d'arme, e dieci galee pagate dal Baronaggio
e da' Popoli a guerra finita, il che fu subito con gran
volontà conchiuso e con grandissimo piacere del Re,
perchè trovandosi la Francia a quel tempo afflitta,
per le guerre degl'Inglesi, poca utilità traeva dal Contado
di Provenza e dal Ducato d'Angiò. Luigi per
tanto con buon consiglio cominciò a fornirsi la casa
di nobili napoletani e del Regno, ordinando a tutti
onorate pensioni, e con questo parve che alleggerisse
il peso insolito e nuovamente imposto al Regno, ed
acquistò in Napoli gran benevolenza.
</p>

<p>
Mentre in Napoli e nell'altre parti del Regno si facevan
queste cose, la Regina Margarita fece chiamare
tutt'i Baroni del suo partito, e mandò a soldare il
Conte Alberigo di Cunio, desiderando di tentar la fortuna
della guerra, avendo acquistata forza, e dalla dote
della nuora, e dal favor del Papa. Convennero subito
a Gaeta Giacomo di Marzano Duca di Sessa e
Grande Ammirante del Regno, Goffredo suo fratello
Conte d'Alifi e Gran Camerlengo, il Conte Alberigo
Gran Contestabile, Cecco del Borgo Marchese di Pescara,
Gentile d'Acquaviva Conte di S. Valentino,
Berardo d'Aquino Conte di Loreto, Luigi di Capua
Conte d'Altavilla, Giovanni d'Atrezzo Milanese Conte
di Trivento, Giacomo Stendardo, Cola e Cristofano
Gaetani, Gurrello e Malizia Carafa fratelli, Gurrello
Origlia, Salvatore Zurlo, Florido Latro ed Onofrio
Pesce, e trattarono da che parte si dovea incominciare
a guerreggiare. Fu risoluto, che si andasse a debellare
i Sanseverineschi, che teneano le lor genti disperse
<span class="pagenum" id="Page_229">[229]</span>
per diversi luoghi: e quindi attaccatisi varj
fatti d'arme, finalmente i Sanseverineschi ne riportarono
vittoria. Per la qual cosa il Castellano di S. Eramo
Renzo Pagano, che si teneva ancora per Re Ladislao,
avendo intesa questa vittoria, venne in pratica
di render il castello al Re Luigi, e seppe ben farlo
pagare a caro prezzo, perchè n'ebbe la Bagliva di
S. Paolo, l'Ufficio di Giustiziere degli Scolari, la
gabella della falanga e la gabella della farina. Ma
Andrea Mormile Castellano del Castel Nuovo per molte
offerte e grandi, che gli furono fatte, non volle mai
rendersi, finchè non fu vinto da estrema necessità, e
si rendette senz'altro premio, che la salute sua e dei
compagni; e fu dal Re Luigi, quando entrò nel castello,
sommamente lodato, non essendovisi trovato da
vivere, che per un solo dì. Martuccio Bonifacio Governadore
del castello dell'Uovo, ancor egli non potendo
più resistere, si rendè con onorati patti. Per
così prosperi successi si fecero gran segni d'allegrezza
per tutta la città, perchè pareva a tutti, che la guerra
fosse finita, nè avendosi nè danno, nè impedimento
alcuno, come fino a quel dì aveano avuto dalle castella;
e viveasi in Napoli con molta contentezza e benevolenza
verso il Re Luigi.
</p>

<div class="chapter">
<p>
<span class="pagenum" id="Page_230">[230]</span>
</p>

<h3 id="lib24cap5">CAPITOLO V.
<span class="smaller"><i>Divorzio del Re <span class="smcap">Ladislao</span> colla Regina <span class="smcap">Costanza</span>, e
suoi progressi nell'impresa del Regno, che finalmente
ritorna sotto il suo dominio.</i></span></h3>
</div>

<p>
Il Regno stette alquanti mesi quieto, concedendogli
pace, dall'una parte la povertà del Re Ladislao, dall'altra
la natura pacifica del Re Luigi. Ma in questo
tempo nell'isola di Sicilia succedettero gran movimenti,
perchè mancata la linea maschile, per la morte di Federico
III, quel Regno era venuto in mano di <i>Maria</i>
picciola fanciulla del morto Re d'Aragona, la quale
nell'anno 1386 fu da' Baroni Siciliani collocata in matrimonio
a Martino figliuolo del Duca di Monblanco,
ch'era fratello di Giovanni Re d'Aragona e fu chiamato
<i>Re Martino</i>. Questi venendo nell'anno 1390 insieme
col padre in Sicilia con una buona armata, e
giungendo a quel punto, che morì Manfredi di Chiaramonte,
agevolmente ricovrò Palermo, e tutte l'altre
Terre occupate da Manfredi; e nacque fama, che 'l
Duca di Monblanco padre del Re avesse pratica amorosa
con la vedova moglie di Manfredi. La Regina
Margarita in Gaeta, o mossa da questa fama per istudio
d'onore, o per avere speranza, dando altra moglie
al Re suo figliuolo, di aver danari per rinovar
la guerra, persuase al medesimo, ch'essendo cosa indegna
del sangue e del grado suo, aver per moglie
la figlia della concubina d'un Catalano, andasse al
Papa, e cercasse d'ottener dispensa di separar il matrimonio;
poichè prendendo altra moglie potrebbe aver
<span class="pagenum" id="Page_231">[231]</span>
dote e favore. Il Re per la poca età più inclinato all'ubbidienza
della madre, che all'amor della moglie,
cavalcò a Roma, dove fu onorevolmente, e con molte
dimostrazioni d'amore ricevuto da Papa <i>Bonifacio</i>, ed
ottenne non solo la dispensa del divorzio, ma ajuto
di buona quantità di danari, per poter rinovar la guerra.
Il Papa con nuovo esempio mandò con lui il Vescovo
di Gaeta, che celebrasse l'atto del divorzio; e
la prima domenica, che seguì dopo il ritorno del Re
nel Vescovado di Gaeta, quando il Re fu venuto con
la moglie, la quale credea di venir solamente al sacrificio
della messa; il Vescovo avanti a tutt'il popolo
lesse la Bolla della dispensa, e mosso dall'altare andò
a pigliar l'anello della fede dalla Regina Costanza, e
lo restituì al Re: e l'infelice Regina fu condotta con
una donna vecchia e due donzelle ad una casa privata,
posta in ordine a quest'effetto, ove per modo
di limosina le veniva dalla Corte il mangiare per lei
e per quelle che la servivano; nè fu in Gaeta, nè per
lo Regno persona tanto affezionata alla Regina Margarita,
che non biasimasse un atto tanto crudele ed
inumano, e misto di viltà e d'ingratitudine, che avendola
con sommissione cercata al padre pochi anni prima,
in tempo della necessità loro, ed avutane tanta dote,
l'avesse poi il Re ingiustamente ripudiata, a tempo
che la casa e' parenti di lei eran caduti in tanta calamità,
che si dovea credere, ch'ella più tosto come
Regina potesse ricevergli e sollevargli, che ritornarsene
a loro priva della corona e della dote; ma molto maggior
odio si concitò contro Papa <i>Bonifacio</i>, per aver
dispensato a tal divorzio per ambizione e particolari
suoi disegni.
</p>

<p>
Fatto questo, il Re Ladislao comandò, che la seguente
<span class="pagenum" id="Page_232">[232]</span>
primavera tutti i Baroni si trovassero al piano
di Trajetto, perchè essendo già in età di armarsi volea
proceder contro a' nemici; ma per la rotta avuta
l'anno avanti, stavano tutti i Baroni così mal provveduti,
che passò tutt'il mese di giugno innanzi che
fossero in ordine, ed appena al fin di luglio si trovarono
tutti sotto Trajetto, accampati alla riva del
Garigliano: e lasciate ivi le genti, i Baroni vennero
in Gaeta a trovare il Re, con cui avendo tenuto parlamento
di quello, che fosse da farsi, dopo molti discorsi
fu conchiuso che a questa cavalcata non si facesse
altra impresa che andare sopra l'Aquila, la
quale sola tra le Terre d'Apruzzo mantenea pertinacemente
la bandiera angioina; perchè da quella città,
ch'era assai ricca, s'avrebbe potuto cavar tanto che
nell'anno seguente accrescendo l'esercito, si sarebbero
potuto mettere ad impresa maggiore, giacchè non trovavasi
allora il Re avere più che 300 cavalli e 1600
fanti. Con questa deliberazione all'ultimo di luglio
di quest'anno 1393 il giovine Re armato tutto fuor
che la testa, scese insieme colla Regina Margarita al
Vescovado alla Messa; e come l'ebbe udita, baciate
le mani alla madre che lo benedisse, e con molte lagrime
lo raccomandò a' Baroni, cavalcò arditamente
sopra un cavallo di guerra bardato, e Cecco del Borgo
Marchese di Pescara andò a porgergli il bastone, e gli
disse: <i>Serenissimo Re, pigli V. M. il bastone che indegnamente
ho tenuto in suo nome molti anni, e priego
Iddio che come oggi glielo rendo, così possa ponergli
in mano tutti i ribelli ed avversarj suoi.</i> Il Re prese
il bastone, e licenziatosi un'altra volta dalla madre,
salutando tutti i circostanti, si partì assai desideroso
di gloria, tutto disposto a magnanime imprese, tra
<span class="pagenum" id="Page_233">[233]</span>
mille benedizioni del Popolo, che ad alta voce pregava
Iddio che gli desse vita e vittoria. Giunto al Campo,
la mattina seguente cavalcò con tutto l'esercito, contra
il Conte di Sora, e 'l Conte d'Avito amendue di
casa Cantelmo, togliendo lo Stato all'uno ed all'altro,
perchè non aveano ubbidito all'ordine del Re, ed erano
sospetti di tener pratica di passar, dalla parte di
Re Luigi. Poi per lo Contado di Celano entrò in
Apruzzo, ove fu gran concorso di genti che correan
per vederlo e presentarlo, e fuvvi un gran numero di
giovani paesani che invaghiti della presenza del Re,
si posero a seguir l'esercito a piede ed a cavallo come
avventurieri. Gli Aquilani avendo inteso che il Re
verrebbe contro di loro, aveano ancora mandato al
Re Luigi per soccorso, il quale, benchè avesse promesso
di mandarlo, non potea però essere a tempo,
perchè bisognava raunar le genti de' Sanseverineschi,
ch'erano disperse per più province; onde accomodarono
i fatti loro, come poterono il meglio, e pagando
quattromila ducati per vietare il sacco ed altre ostilità
militari, si rendettero a Ladislao. Avendo questo
Principe pigliato spirito per questi primi successi,
andò contra Rinaldo Ursino Conte di Manupello, il
quale in pochi dì con tutto lo Stato venne in mano
del Re. I Caldori si salvarono tutti nel castello di
Palena, ed il Re non volendo perder tempo ad espugnargli,
se ne scese per la strada dal Contado di
Molise, e se ne ritornò a Gaeta, ricco di molte prede
e di gran quantità di danari, avuti parte in dono,
parte di taglie dalle Terre e da' Baroni contumaci, e
diede licenza a tutti i Baroni che ritornassero al loro
paese, dicendo loro che stessero in punto per la seguente
Primavera. Ma la grave infermità che sopravvenne
<span class="pagenum" id="Page_234">[234]</span>
a Ladislao, mentre già posto in ordine in questo
seguente anno 1394 erasi avviato verso Napoli,
frastornò i suoi disegni: poichè come fu giunto a Capoa,
s'ammalò sì gravemente che per tutto il Regno
si sparse fama che fosse morto, e fosse stato avvelenato:
pure con grandissimi rimedi guarì, ma restò per
tutto il tempo della sua vita balbuziente, onde si differì
l'impresa di Napoli e tornossene a Gaeta. Vi fu
intanto qualche trattato di pace fra lui e 'l Re Luigi,
ma niente fu conchiuso; poichè fu fama che alla poca
volontà di Ladislao si aggiungesse anche il consiglio
di Papa Bonifacio, perchè non la facesse. Fu perciò
con maggiore ardore rinovata la guerra; dal Re Luigi
fu investita Aversa, che si teneva per Ladislao, ma
la fede degli Aversani, ed il pronto soccorso di Ladislao
renderon vani gli sforzi di Luigi: Ladislao liberato
dall'obbligo di soccorrere Aversa, andò in
Roma a trovar il Papa, da cui sperava d'esser sovvenuto
per l'anno avvenire. Fu da Bonifacio onorato
e caramente accolto, e molto più ben veduto questa
seconda volta: si trattò del modo che si avea da tener
in proseguir la guerra; e fu conchiuso che il Papa
dasse al Re venticinquemila fiorini, ed il Re all'incontro
donò a' fratelli il Contado di Sora e di Alvito,
del quale avea spogliato i Cantelmi e la Baronia di
Montefuscolo, e molte altre buone Terre, con molta
soddisfazione e contentezza di Bonifacio: perchè benchè
due anni innanzi Ladislao gli avesse donato il Ducato
d'Amalfi e la Baronia d'Angri e di Gragnano, non
aveano però potuto averne il possesso, perchè il Ducato
era stato occupato da' Sanseverineschi e la Baronia,
dopo la morte di Pietro della Corona, Re Luigi
l'avea conceduta a Giacomo Zurlo. Con questo esempio
<span class="pagenum" id="Page_235">[235]</span>
alcuni Cardinali più ricchi sovvennero il Re di
danari, volendo promesse di terre e di castella per
loro parenti, che allora erano possedute da' nemici ed
il Re ne fece loro l'investiture. Con questi denari,
e con larghe promesse del Papa, Ladislao partì di
Roma, ed a' 19 novembre di quest'anno 1394 tornò
a Gaeta con gran riputazione, perchè coloro ch'erano
stati con lui avean divulgato che i danari che il Re
avea avuti dal Papa, fossero assai più di quelli che
erano in effetto.
</p>

<p>
Dall'altra parte il Re Luigi, subito ch'ebbe avviso
di questi apparati, mandò Bernabò Sanseverino in Avignone
a Papa Clemente a dirgli i grandi aiuti che
dava Bonifacio al Re Ladislao, ed a cercargli soccorso,
già che per la primavera seguente aspettava guerra
gagliardissima per terra e per mare. Ottenne per allora
Bernabò da Clemente, che soldasse sei galee e di
più una quantità di danari. E questi furono gli ultimi
soccorsi che potè dargli; imperocchè questo Papa essendosi
impegnato di parola col Re di Francia, il quale
studiavasi di toglier lo scisma, di voler entrare in qualche
trattato, per proccurare anch'egli la pace della
Chiesa; ed avendo l'Università di Parigi dato il suo
parere sopra i mezzi più acconci per farlo cessare e
proposta la via di un compromesso, quella della cessione
de' due contendenti e la convocazione di un general
Concilio: Clemente restò molto sorpreso da cotali
proposizioni, e tanto più quando seppe, che i suoi
Cardinali le riputavano giuste; ciocchè gli cagionò tanta
afflizione che ne morì il dì 16 settembre di questo
istesso anno 1394<a class="tag" id="tag256" href="#note256">[256]</a>. Ma non perciò finì lo scisma:
<span class="pagenum" id="Page_236">[236]</span>
i Cardinali, ch'erano in Avignone, tosto vennero mal
grado del Re di Francia all'elezione del nuovo Papa,
ed elessero il dì 28 dello stesso mese Pietro di Luna
Aragonese Cardinal Diacono del titolo di S. Maria,
che fu nomato <i>Benedetto XIII</i>. Questi non meno che 'l
suo predecessore, mostrò subito grandissima inclinazione
d'aiutare il Re Luigi; e perchè il Governadore
di Provenza avea spedite a questo Principe tre galee
di nuovo armate con alcuni denari, mandò esso ancora
quindicimila altri ducati. Fu per tanto con maggior
contenzione da amendue i Re, invigoriti da questi
soccorsi d'amendue i Papi, rinovata la guerra, che
Ladislao avea portata insino alle porte di Napoli. Ma
il valore di questo Principe, ed il favore di Papa Bonifacio,
che come in quella interessato insieme co' suoi
fratelli non cessava di dargli continui e validi aiuti;
ed all'incontro l'animo del Re Luigi più atto agli studi
della pace, che all'esercizio della guerra; i rari e piccioli
soccorsi, che gli venivano dalla Francia e la poca
speranza d'averne maggiori, fecero, che il G. Contestabile
del Regno Tommaso Sanseverino riflettesse al
pericolo del Re Luigi, e per conseguenza alla irreparabile
sua ruina e di tutta la famiglia, se non vi dava
provvedimento, persuase perciò al Re, che poichè non
potevano secondo si conveniva fortificar la parte loro,
volessero fare ogni opera d'indebolire quella degli avversari,
aggiungendo, che avea pensato di alienare il
Duca di Sessa dal Re Ladislao; il che credea che venisse
fatto, quando ci si disponesse di mandar a chiedere
per moglie la figlia del Duca, perchè credea, che
il Duca avrebbe anteposto un tanto splendor di casa
sua, facendo la figlia Regina, all'amor che portava al
Re Ladislao. Il Re perch'era di natura pieghevole,
<span class="pagenum" id="Page_237">[237]</span>
lodò il pensiero, e col parere di tutto il Consiglio
mandò Ugo Sanseverino a trattar il matrimonio, il
quale in pochi dì, parte coll'autorità sua ch'era grande,
parte coll'aiuto della Duchessa, ch'era di casa
Sanseverina, ambiziosissima, e desiderava farsi madre
di Regina, e parte perchè il Duca si era ancor egli
lasciato trasportare dal vento di tanta ambizione, conchiuse
il matrimonio, e se ne ritornò in Napoli; e Luigi
mandò subito Monsignor di Mongioia con doni reali
a visitar la sposa, chiamandola nelle lettere <i>Regina
Maria</i>. Papa Bonifacio, che con molto dispiacere avea
intesa questa parentela ed alienazione del Duca, mandò
Giovanni Tomacello suo fratello a tentare di farlo
ritornare alla divozione del Re Ladislao: ma frapostovi
molti impedimenti, non si potè allora far niente,
dando il Duca sole parole, senza vedersene alcuno
effetto: finalmente il Re Ladislao, vedendo la freddezza
del Re Luigi, cavalcò contro il Duca di Sessa;
ma Papa Bonifacio, che desiderava questa riunione,
la quale avrebbe potuto più prestamente ridurre il Regno
tutto alla divozione di Ladislao, mandò di nuovo
Giovanni a trattar la pace, ed a persuadere al Re, che
la facesse, siccome dopo cinque mesi fu fatta, con patto,
che il Re ricevesse in grazia il Duca ed il fratello,
e che gli rendesse le Terre tolte, e che quelli assicurati
dal Papa andassero a giurar di nuovo al Re
omaggio. Con questo trattato e riconciliamento furon
anche disturbate le nozze di sua figliuola Maria, le
quali rimasero senza effetto; e benchè poi si maritasse
con altri, sempre però volle ritenere il titolo di <i>Regina</i>
datole da Luigi, quando la mandò a presentare.
</p>

<p>
In questi tempi Re Ladislao mosso (non si sa, se
da proprio spirito, o da ricordo della madre o d'altri)
<span class="pagenum" id="Page_238">[238]</span>
a pietade di Costanza di Chiaramonte già sua
consorte, che con grandissima laude di pazienza, di
modestia e di pudicizia, avea in bassa fortuna menata
sua vita dal dì del repudio; la diede per moglie ad
Andrea di Capua primogenito del Conte di Altavilla,
coetaneo e creato suo assai diletto, e furon fatte le
nozze molto onoratamente; ma non per questo restò
quella gran donna di mostrare la grandezza dell'animo
suo dignissimo della prima fortuna; imperocchè
quel dì, che il marito la volle condurre a Capua, essendo
posta a cavallo per partirsi, in presenza di molti
Baroni e Cavalieri, ch'erano adunati per accompagnarla,
e di gran moltitudine di Popolo, disse al marito:
<i>Andrea di Capua, tu puoi tenerti il più avventurato
Cavaliere del Regno, poichè avrai per concubina
la moglie legittima del Re Ladislao tuo Signore.</i>
Queste parole diedero pietà ed ammirazione a chi la
intese; e quando furono riferite al Re, non l'intese
senza rimordimento e scorno.
</p>

<p>
Intanto stringendo Ladislao l'assedio di Napoli per
mare e per terra, fu consigliato Re Luigi ad uscire
dalla città ed andare a Taranto. I Napoletani fastiditi
da così lunga guerra, dopo vari trattati descritti così
bene ed a minuto da Angelo di Costanzo, finalmente
resero la città a Ladislao, il quale avendo loro accordati
molti capitoli e patti, che volevano, entrato in
Napoli per tener placati gli animi di tutti, fece molte
più grazie di quelle, che avea promesse alla città; e
diede agli eletti quella <i>giurisdizione</i>, che oggi hanno
sopra coloro, che ministrano le cose necessarie al vivere<a class="tag" id="tag257" href="#note257">[257]</a>.
</p>

<p>
<span class="pagenum" id="Page_239">[239]</span>
</p>

<p>
Giunto l'avviso a Taranto al Re Luigi della resa
di Napoli, ne intese estremo cordoglio, e disperando
di riacquistarla, e tenendo per perdute anche l'altre
parti del Regno, che restavano alla sua ubbidienza,
deliberò partirsi ed andare in Provenza. Ramondello
Orsino non bastò a fargli mutar proponimento, quantunque
efficacemente ne 'l persuadesse, mostrandogli,
che benchè Napoli si fosse resa, pur erano all'ubbidienza
di sua Corona le due parti del Regno con tanti
Baroni a lei divoti; che coll'armata, che avea allora
per soccorso di Napoli mandata Papa Benedetto, e
con unire di là a pochi mesi le forze di terra, era
agevol cosa di riacquistar tutto il Regno; e ch'era
gran vergogna, che la regina Margarita con Gaeta sola
non si fosse disperata, senz'altro aiuto, di ricovrar il
Regno al figlio, ed egli con tante Terre maggiori di
Gaeta, e con tanto Stato in Francia, si partisse abbandonando
tanto dominio. Ma il Re o fosse sdegnato di
lui, che mai non volle moversi colle sue genti, e congiungerle
con quelle del Gran Contestabile o fosse fastidito
di questi andamenti, s'imbarcò nell'armata, e
con lui se n'andò la maggior parte de' Cavalieri napoletani
pensionari; ed avendo girata la Calabria, passò
per la marina di Napoli, mirandola con gran dolore,
e di là mandò a patteggiare col Re Ladislao, che facesse
uscire di Castel Nuovo Carlo d'Angiò suo fratello,
co' Franzesi e con tutte le suppellettili, ed a lui il castello
si rendesse. Tutto ciò gli fu agevolmente accordato;
onde avendo mandate le galee a levare gli
usciti di castello, se ne andò in Provenza, lasciando
grandissimo desiderio di se, e gran dolore a tutti coloro
del suo partito. Così in quest'anno 1400 Napoli,
<span class="pagenum" id="Page_240">[240]</span>
e quasi tutto il Regno passò sotto la dominazione del
Re Ladislao; e sotto le bandiere del Re Luigi rimase
sol Taranto, che si mantenne lungo tempo nella sua
fede.
</p>

<div class="chapter">
<h3 id="lib24cap6">CAPITOLO VI.
<span class="smaller"><i>Nozze di <span class="smcap">Ladislao</span>, prima con <span class="smcap">Maria</span> sorella del Re
di Cipro, e poi con la Principessa di <span class="smcap">Taranto</span>: sua
spedizione nel Regno d'Ungaria, ch'ebbe infelice
successo.</i></span></h3>
</div>

<p>
Dopo aver Ladislao fugato dal Regno il suo Competitore,
repressi i Sanseverineschi, e posto a fondo
la casa del Duca di Sessa, ed insignoritosi de' loro
dominj, gli parve tempo di godere in pace il Regno,
e veder di propagarlo ne' suoi discendenti; onde cominciò
a pensare di prender moglie. Papa Bonifacio
se ne prese il pensiero, e mentre ciò trattavasi, vennero
in Napoli gli Ambasciadori del Duca d'Austria
Leopoldo a dimandare Giovanna sua sorella per moglie
del lor Signore; fu contento il Re di dargliela,
e mentr'era in ordine per andare ad accompagnarla
fino a' confini del Ducato d'Austria, fu l'andata differita,
perchè Bonifacio aveva già conchiuso il suo
matrimonio con Maria sorella di Giano Re di Cipro;
onde Ladislao volle prima fare le sue nozze, e mandò
subito in Cipri per la sposa Gurrello di Tocco, con
l'Arcivescovo di Brindisi e molti altri Cavalieri. Venne
questa Principessa in brevissimo tempo accompagnata
dal Signore di Lamech, e dal Signor di Barut suoi
zii carnali; e fu ricevuta in Napoli dal Re e dalla
<span class="pagenum" id="Page_241">[241]</span>
Regina Margarita sua madre, con amore ed onor grande
nel mese di febbraio di quest'anno 1403 ed incontanente
furon le nozze con ogni magnificenza celebrate.
</p>

<p>
A questo tempo gli Ungheri ritrovandosi mal soddisfatti
del loro Re Sigismondo avean in quel reame
mossa sedizione, ed una parte di que' Baroni lo carcerarono,
ed alzate le bandiere di Ladislao, lo gridarono
Re, come figliuolo ed erede di Carlo III. Ladislao
avidissimo d'accrescere la sua potenza in diversi
Regni, accettò la Signoria; ma considerando l'istabilità
di quella nazione, e che se non riuscisse quanto i
suoi aderenti gli aveano promesso, avrebbe dovuto
tornarsene in Napoli con poca sua riputazione: col
pretesto di voler accompagnare sua sorella in Austria,
deliberò di partire; ed avendo lasciata Vicaria del Regno
la Regina Maria sua moglie, con che dovesse governarlo
col consiglio dell'Arcivescovo di Consa, di
Gentile de Merolinis di Sulmona, di Gurrello Origlia
e di Lionardo d'Affitto suoi Consiglieri<a class="tag" id="tag258" href="#note258">[258]</a>, andò con
Giovanna ad imbarcarsi a Manfredonia, donde passò
al Friuli; ed avendo consegnata la sorella a molti Baroni
del Ducato d'Austria, che quivi l'attendevano,
egli se ne passò a Zara Terra del Regno d'Ungaria,
con animo di tentar l'impresa di quel Regno. Zara
senza contrasto aperse le porte, e parendo, che a questo
viaggio avesse fatto assai, fortificò quella città, e lasciandovi
il Signor di Barut con presidio bastante,
se ne tornò in Napoli. Alcuni scrissero, che Ladislao
prima di tornarsene fosse stato a' 5 agosto di questo
anno coronato dal Vescovo di Strigonia Re di quel
<span class="pagenum" id="Page_242">[242]</span>
Regno, con soddisfazione di tutto il popolo, e di molti
Baroni ungheri e Prelati, che vennero a trovarlo a Zara.
Altri, che Papa Bonifacio lo facesse incoronare dal
Cardinal Fiorentino, e gli rimettesse i censi che dovea
alla Chiesa romana per lo Regno di Napoli, che
erano più di ottocentomila fiorini, concedendogli anche
le decime per tre anni in questo Regno, per sussidio
della guerra; e che Ladislao finita la coronazione
mandasse in Ungaria per suo Vicerè Tommaso
Sanseverino Conte di Montescaggioso con cinquecento
lanze, con intenzione di volerci poi passar egli. Alcuni
altri, come il Costanzo, rapportano questi avvenimenti
alquanti anni da poi, cioè dopo la morte della Regina
Maria, dopo la morte di Papa Bonifacio seguìta nell'anno
1404, di cui ne fu successore <i>Innocenzio VII</i>
e dopo le nuove nozze contratte da Ladislao con la
Principessa di Taranto, stabilite nell'anno 1406 per
riacquistare il principato di Taranto come prosperamente
avvenne. Allora fu, narra il Costanzo, che vennero
gli Ambasciadori d'Ungaria a fargli intendere,
ch'essendo morta la Regina Maria, gli Ungheri non potendo
soffrire la tirannide del Re Sigismondo, lo aveano
posto in carcere ed innalzate le sue bandiere, che
perciò l'invitarono, che si ponesse tosto in ordine, ed
andasse a pigliar la possessione pacifica di sì ricco
Regno, e che bisognava più tosto celerità che forza.
Ladislao e per cupidità di regnare, e per desiderio di
prender vendetta della morte del padre, con una compagnia
di gente eletta andò con gli Ambasciadori ad
imbarcarsi a Manfredonia, e con vento prospero navigando
arrivò in pochi dì a Zara; ed avendo inviati
gli Ambasciadori innanzi per far intendere a' Principi
del Regno la sua venuta, di là a pochi dì intese, che
<span class="pagenum" id="Page_243">[243]</span>
il Re Sigismondo era liberato e raccoglieva un grande
esercito di Boemi, per la qual cosa ricordevole della
morte di suo padre, stette alcuni dì fermo in Zara,
consultando quello che avesse a fare. Ma avvenne, che
un dì essendo usciti alcuni soldati dalle galee e marinari
a coglier uva per le vigne, i cittadini di Zara
pigliarono l'arme, e ne uccisero venti, nè bastando
ciò, così armati andarono nel palazzo ov'era il Re, e
con arroganza barbarica gli dissero, che se egli non
volea tener in freno le sue genti, non mancavano a
loro nè arme, nè animo di fargli star a segno. Il Re
sdegnato di tanta insolenza, cominciò a pensare, quanto
doveano essere più efferati gli altri popoli di quel Regno
più vicini alla Scizia, ed a' Monti Rifei, poichè
quelli di Zara prossimi all'Italia erano tali; e sopra
questo sdegno, essendo venuto nuovo avviso, che il
Re Sigismondo era entrato in Ungaria col suo esercito,
e che quelli della sua parte aveano messo in fuga e
dispersi gli altri della parte contraria, deliberò far
vendetta de' Zaresi, e lasciar quella impresa pericolosa.
</p>

<p>
Trattò per tanto con Francesco Cornaro, Lionardo
Mocenigo, Antonio Contarino, e Fantino Michele
Ambasciadori de' Veneziani, di vendere Zara a quella
Signoria, della quale i Zaresi erano acerbissimi nemici,
ed essendo la novella di questo trattato giunta
a Venezia, quel Senato mandò centomila ducati di
oro, e tante genti, quanto bastassero per presidio di
quella città, ed il Re Ladislao ne fece loro la consegna.
Da poi sdegnato con gli Ungheri, come narra
Bonfinio nell'Istorie d'Ungaria, scrisse al Re Sigismondo,
scusandosi che non avea egli di sua elezione
pigliata quell'impresa, ma da altri chiamato, e per
vedere se era volontà di Dio il quale dona e toglie
<span class="pagenum" id="Page_244">[244]</span>
i Regni, ch'egli sedesse nel Trono d'Ungaria: ma
avendo conosciuto il contrario, ed esperimentata la
natura instabilissima di quella gente, che ogni dì cangiar
vorrebbe un nuovo Re, avea deliberato di cedergli,
e di offerirsegli ancora buon amico, e amorevole
parente, aggiungendo, che non avrebbe potuto fargli
maggior piacere, che trattar i traditori com'essi avean
cercato di trattar lui; e fatto questo se ne ritornò al
Regno. Non è però, che Ladislao, siccome anche dopo
la sua morte la Regina Giovanna II e tutti i Re
di Napoli loro successori, avessero ne' loro titoli tralasciato
quello di <i>Re d'Ungaria</i>, ma ne' loro diplomi
ed atti s'intitolavano non meno Re di <i>Sicilia</i> e di
<i>Gerusalemme</i> che <i>d'Ungaria</i>.
</p>

<div class="section">
<h4 id="lib24cap6s1">§. I. <i>Spedizione del Re <span class="smcap">Ladislao</span>
sopra Roma.</i></h4>
</div>

<p>
La morte di Papa Bonifacio liberò Ladislao da tutte
quelle promesse che gli avea fatte, e dal rispetto che
gli portava, come suo gran fautore ed amico. Avrebbe
questo Pontefice lasciato di se pel suo valore gran
nome; ma il soverchio amore, che portava a' suoi, oscurò
la di lui fama essendo arrivato, come scrive il
Platina, insino a donar a' parenti le indulgenze plenarie,
acciocchè le vendessero: questa impietà però
ebbe poi molto vicina la punizione, perchè avendo
Andrea suo fratello Duca di Spoleto e Giovanni Conte
di Sora e di Alvito, fatto avere molte altre Terre
a diversi altri suoi parenti, ne furono in brevissimo
spazio privati, rimanendo in grandissima povertà.
</p>

<p>
Rifatto in suo luogo da' Cardinali Cosmato Migliorato
da Sulmona Cardinal di Santa Croce che si fece
<span class="pagenum" id="Page_245">[245]</span>
chiamare <i>Innocenzio VII</i> si mostrò poco amico di
Ladislao; questi all'incontro poco stimandolo, e vedendosi
pacifico possessore del Regno, e non distratto
in altra guerra, com'era di natura inquieto e cupido
d'imperio e di gloria, deliberò d'insignorirsi di Roma.
Il tempo non poteva essere più opportuno; poichè
i Romani attediati per lo lungo scisma, e per
l'odio che aveano portato al Pontefice Bonifacio, e
portavano ad Innocenzio, per molti che ne avea fatto
morire, eccitarono nel principio del suo Ponteficato
gran turbolenze in Roma: poichè avendogli dimandato,
che fosse loro restituita la libertà del Campidoglio
e che avesse proccurato togliere lo scisma, Innocenzio
sdegnato di tanta insolenza, chiamò Lodovico
Marchese della Marca suo nipote, con molta gente
per far de' Romani vendetta. Il Popolo si levò a rumore,
e chiamò Ladislao in suo soccorso: tosto il Re
venne a Roma, onde Innocenzio fu costretto uscire
insieme col nipote dalla città e ricovrarsi a Viterbo.
Ladislao ottenuta Roma, passò in Perugia, e l'occupò;
ma i Romani in un subito rivoltatisi, richiamarono
il Pontefice, e le genti del Re furono discacciate
da Paolo Orsino. Intesa da Ladislao la leggerezza
de' Romani, pien di stizza, lasciando ogni cosa
in abbandono, ritornò nel Regno, per ordinare un poderoso
esercito e prenderne vendetta; ma mentre il
Re era tutto inteso a questa espedizione. Papa Innocenzio
a' 6 novembre di quest'anno 1406 se ne passò
a miglior vita.
</p>

<p>
(Prima di morire <i>Innocenzio</i> in quest'istesso anno
1406 nel mese di agosto si stabilì pace tra <i>Ladislao</i>
ed <i>Innocenzio</i>; l'istromento della quale si legge presso
<span class="pagenum" id="Page_246">[246]</span>
<i>Lunig</i><a class="tag" id="tag259" href="#note259">[259]</a>: anzi nell'istesso tempo Papa <i>Innocenzio</i>
creò <i>Ladislao</i> difensore della Sede Appostolica e Confaloniere
della Chiesa romana, il cui Breve si legge
pure presso <i>Lunig</i>.<a class="tag" id="tag260" href="#note260">[260]</a>).
</p>

<p>
Il Re di Francia, che tuttavia proseguiva nell'impegno
di far cessare lo Scisma, proccurava di non far
seguire nuova elezione; ma i Cardinali, che ubbidivano
ad Innocenzio, trovatisi in Roma, in vece di sospendere
l'elezione, immantenente a' 30 dello stesso
mese elessero Angelo Cornaro Veneziano, che prese
il nome di <i>Gregorio XII</i>. Tutti questi Cardinali
prima dell'elezione aveano firmata una scrittura,
colla quale s'impegnavano, che colui fra loro che
fosse eletto rinunziarebbe il Pontificato, purchè dal
canto suo facesse l'istesso Benedetto, e' suoi Cardinali,
per proceder poi d'accordo all'elezione d'un
legittimo Pontefice. Gregorio XII protestò di esser pronto
a rinunziare, se lo stesso avesse fatto il suo Competitore.
Il Re di Francia s'impegnò per far riuscire
la rinunzia de' Contendenti, ma nè l'uno, nè l'altro
aveano intenzione di farla, e la sfuggivano con finte
proposizioni d'affettamento. Si convenne alla perfine
dall'una, e dall'altra parte di portarsi in Savona per
trattare l'unione. Vi andarono Benedetto e' suoi Cardinali,
ma Gregorio ancorchè uscito di Roma per andarvi,
sfuggiva con varie scuse la conferenza. Di questi
imbarazzi approfittossi assai bene Ladislao, poichè
quando vide in questo nuovo anno 1407 uscito di
Roma il Papa, avendo intanto unito un esercito di quindicimila
fanti, s'avviò verso Roma e mandò molte
navi cariche di vittovaglie per l'esercito suo, con alcune
<span class="pagenum" id="Page_247">[247]</span>
Galee, che guardassero la foce del Tevere, per
non farvi entrar vittovaglia in sussidio di Roma. Era
allora in guardia di questa città Paolo Orsino uomo
di molta autorità e molto amato e stimato da' Romani
per la grande opinione, che si avea del valore suo.
Costui con duemila cavalli e co' cittadini abili a maneggiar
l'arme si pose a difesa della Patria, e poste
ne' luoghi opportuni le guardie necessarie, tolse la speranza
al Re di potervi entrare per forza; ma essendo
le galee nel Tevere, ed avendo il Re pigliate tutte le
castella della Teverina, e facendo con gran diligenza
guardare, che per lo fiume non potesse a Roma scendere
cos'alcuna da vivere, fu stretto di render se e la
città al Re con onorate condizioni, e nel dì di S. Marco
25 aprile di quest'anno 1408 Ladislao entrò come
Signore a Roma sotto il Baldacchino di panno d'oro
portato da otto Baroni Romani, ed andò per quella sera
al Campidoglio.
</p>

<p>
Il dì seguente un Fiorentino, che tenea il castello
di S. Angelo per Papa Gregorio, patteggiò di renderlo,
e n'ebbe Quarata, buona Terra in Puglia, e 'l Re
passò ad abitar nel palazzo di S. Pietro in Vaticano.
Fece Castellano Riccardo di Sangro e Senatore Giannotto
Torto Barone di molte Terre in Abruzzo e stette
in Roma fin a' 25 di luglio. Ecco come Ladislao si
rendesse Signore di Roma. Egli fu il primo, che ai
suoi titoli volle anche aggiunger questo di <i>Re di Roma</i>:
onde è, che leggiamo ne' suoi atti, e diplomi <i>Rex
Romae</i>, titolo che per l'addietro nè i Goti, nè i Longobardi,
nè i Franzesi, ancorchè Re d'Italia, osarono
di prenderlo, chi per riverenza, chi per timore degli
Imperadori d'Oriente, i quali n'erano i loro Signori.
</p>

<p>
Ma Ladislao tirato forse, come dice il Costanzo, dall'amor
<span class="pagenum" id="Page_248">[248]</span>
delle donne, non volle più trattenersi in Roma
e se ne ritornò in Napoli, ove si trattenne tutta
l'està in piaceri e feste; e mentr'egli così lussureggiando
trascurava mantenere questo nuovo acquisto,
gli venne nuova che Roma era ribellata, perchè Paolo
Orsino, parte sdegnato, che avesse anteposto Giannotto
a lui nell'Ufficio di Senatore, parte non potendo soffrire,
che Giannotto usasse molto rigore contra i Romani
senza far conto di lui, indusse il Popolo romano
a pigliar l'armi, ed andar al Campidoglio a far
prigione il Senatore, ed egli co' suoi ruppe i Capitani
del Re, che givano per soccorrer il Senatore, con
morte di Francesco di Catania Nobile di Capuana, e
di molt'altri buoni soldati, sicchè per tutto fu gridato:
<i>Viva la Chiesa Romana e muojano i Tiranni</i>; essendosi
le genti del Regno ritirate senza far altro contrasto.
Di questa nuova sentì il Re grandissimo dispiacere;
ma essendo prossimo il verno, non pensò fare
per questo anno altro movimento.
</p>

<div class="section">
<h4 id="lib24cap6s2">§. II. <i>Concilio convocato a Pisa per torre lo Scisma
che ebbe infelice successo.</i></h4>
</div>

<p>
Mentre queste cose succedevano in Italia, il Re di
Francia non tralasciava l'impresa di far rinunziare i
due Contendenti, perchè si fosse eletto un legittimo
Papa; ma <i>Gregorio</i> non voleva sentir parola di cessione,
onde i suoi Cardinali sdegnati per la sua condotta,
l'abbandonarono, si portarono in Pisa, e si
appellarono delle sentenze ch'e' pronunziò contro di
essi al futuro Concilio; ma non per tutto ciò astenevasi
Gregorio di continuare i suoi procedimenti contro
i medesimi. Dall'altra parte il Re di Francia fece
<span class="pagenum" id="Page_249">[249]</span>
dire a <i>Benedetto</i> che assolutamente voleva ch'e' rinunziasse
ed acconsentisse all'unione, altrimenti si
sarebbe sottratto dalla sua ubbidienza: ma Benedetto
ostinato non men che Gregorio, stese subito una Bolla
fulminante contro la sottrazione e la inviò in Francia.
Vi fu mal ricevuta, e coloro che l'avevano portata
furono arrestati ed ignominiosamente trattati; la
Bolla fu lacerata ed in Francia fu pubblicata la neutralità.
<i>Benedetto</i> ch'era in Avignone si ritirò in Aragona.
<i>Gregorio</i> per dimostrare che non era per lui
mancata l'unione, cominciò a discolparsi, e scrisse
una lettera circolare, imputando a <i>Benedetto</i> la cagione
perchè l'unione non fosse stata conchiusa, e
convocò un Concilio in <i>Aquileja</i>. Benedetto che s'era
ritirato in Aragona, fece la stessa protestazione, ed
adunò un altro Concilio in <i>Elba</i> vicino a Perpignano.
I Cardinali dell'uno e dell'altro partito, vedendo
che per questa divisione parea che la Chiesa di Dio
stesse senza Papa, perchè si faceva poco conto dell'uno
e meno dell'altro, e lo Stato della Chiesa era
occupato da diversi Tiranni, avuta fra loro secreta intelligenza,
convocarono ancor essi un altro Concilio
in <i>Pisa</i>. Così in quest'anno 1408 tre Concilj furon
convocati il primo in <i>Perpignano</i> dalla Bolla di <i>Benedetto</i>
che fu il più sollecito di tutti: il secondo in
<i>Aquileja</i> dalla Bolla di <i>Gregorio</i> spedita a' 2 di luglio,
per la quale s'intimava l'apertura del Concilio per
la Pentecoste dell'anno seguente; ed il terzo in <i>Pisa</i>
dalle lettere de' Cardinali d'amendue i partiti spedite
in Livorno il dì 26 giugno, per le quali s'intimava l'apertura
del Concilio a Pisa per lo dì 26 marzo dell'anno
seguente. <i>Benedetto</i> fu il più sollecito, e fece
cominciare il suo Concilio il primo di novembre. Vi
<span class="pagenum" id="Page_250">[250]</span>
si trovarono i Vescovi di Castiglia, di Aragona, di
Navarra, e molti altri Prelati di Francia, di Guascogna
e di Savoja in numero di 120 senza comprendere
i quattro Arcivescovi onorati con titolo di Patriarchi.
Quando si venne al punto dello scisma, i
Vescovi per la maggior parte si ritirarono da Perpignano,
e 'l Concilio si restrinse al numero di 18, i
quali riconobbero <i>Benedetto</i> per legittimo Papa; lo
consigliarono però di proccurare l'union della Chiesa
per via di rinunzia, in caso che il Competitore rinunziasse
o venisse a morte, ovvero fosse deposto; e
d'inviar Legati a' Cardinali ch'erano in Pisa con piena
potestà di stabilire il trattato.
</p>

<p>
Mentre ciò facevasi in Perpignano, i Cardinali dei
due Collegi pensavano con serietà ad impegnar tutti
i Principi a riconoscere il lor Concilio e ad approvare
quanto avessero fatto. Aprirono dunque il Concilio il
dì 25 marzo dell'anno 1409 giorno prefisso per l'apertura.
Primieramente il Concilio citò Pietro di Luna
ed Angelo Cornaro, che si dicevano Papi, e non essendo
comparito alcuno, il Concilio gli dichiarò contumaci.
Pronunziò, che il Collegio de' Cardinali unito
avea potuto convocare il Concilio, e che il Concilio
generale poteva procedere ad una sentenza diffinitiva.
Comandò poi la sottrazione d'ubbidienza a' due pretesi
Papi: ed infine dopo aver prese le informazioni
sopra la loro condotta, gli dichiarò decaduti dal diritto
che pretendevano al Pontificato, e gli depose
con deffinitiva sentenza. I due Collegi de' Cardinali
procedettero poi all'elezione d'un legittimo Pontefice,
secondo il decreto del Concilio, ed elessero Pietro Filargio
di Candia, nomato il Cardinal di Milano, dell'Ordine
de' Frati Minori che prese il nome di <i>Alessandro V</i>.
<span class="pagenum" id="Page_251">[251]</span>
Egli presedette alle sessioni seguenti del
Concilio che terminò il dì 7 agosto di quest'anno 1409.
Era composto di 22 Cardinali, di 4 Patriarchi, e di
12 Arcivescovi, di 67 Vescovi in persona, di 75 Deputati,
d'un grandissimo numero d'Abati, di Generali,
di Procuratori d'Ordini, di Deputati de' Capitoli,
e di 67 Ambasciadori di Re e d'altri Principi
sovrani.
</p>

<p>
Alessandro V riputato dalla maggior parte de' Principi
d'Europa per vero e legittimo Pontefice, ancorchè
fosse Frate de' zoccoli, era stato molti anni Arcivescovo
di Milano, e poi fatto Cardinale da Papa
Innocenzio VII avea non poca esperienza delle cose
del Mondo, onde presa ch'ebbe la corona voltò subito
il pensiero a riporre la Sede Appostolica nel suo
primiero stato e riputazione; e vedendo gli apparati
del Re Ladislao, i quali eran tutti indrizzati per impadronirsi
di Roma e del suo Stato, fece lega con i
Fiorentini; a' quali era già resa sospetta la grandezza
e l'animo di Ladislao; ed essendo favorito anche dalla
Francia che lo riconobbe per vero Papa, mandò ivi
a chiamar Re Luigi per opporlo a Ladislao, ed intrigarlo
in una nuova guerra, acciocchè dovendo badar
poi a' propri mali, non potesse pensare ad inquietare
lo Stato della Chiesa romana.
</p>

<p>
Dall'altra parte <i>Gregorio</i> non avea mancato di aprir
suo Concilio in <i>Aquileja</i>, ovvero in Udine, nel
giorno della Festa del SS. Sacramento di quest'istesso
anno 1409 ma non fu quello sì numeroso, nè vi si
trovò che un picciolissimo numero di Prelati; nulladimanco
vi fece dichiarare ch'egli ed i suoi predecessori
erano stati canonicamente eletti, e che non solo
Pietro di Luna, et quelli che l'aveano preceduto, ma
<span class="pagenum" id="Page_252">[252]</span>
eziandio Pietro di Candia nuovamente eletto, erano
intrusi, e che non aveano avuto alcun diritto al Pontificato.
Fece però una dichiarazione ch'era pronto a
rinunziare al Papato realmente, e di fatto purchè Pietro
di Luna e Pietro di Candia vi rinunziassero ancora personalmente
e nel medesimo luogo. Creò nuovi Cardinali,
non meno che avea fatto Benedetto: onde invece di
due Papi, dopo il Concilio di Pisa se ne videro tre,
da' quali miseramente era la Chiesa lacerata. Gregorio
terminato il Concilio, non istimandosi sicuro in Udine,
fuggì travestito in Apruzzo; onde Ladislao avendo
scorti gli andamenti di Alessandro, mandò tosto
Angelo Aldemarisco Gentiluomo con quattro galee
a chiamarlo. Stava egli allora a Pietra Santa con due
Cardinali che non aveano voluto abbandonarlo, il qual
intesa la chiamata di Ladislao, scese molto volentieri
ad imbarcarsi al Porto di Luna, e venne a Gaeta, ove
fermò la sua residenza, ed ove il Re l'accolse con
molta riverenza come a vero Pontefice, ed ordinò che
per tale fosse tenuto nel Regno ed in tutti i suoi dominj.
Avea <i>Gregorio</i> una picciolissima Corte: poichè
non era riconosciuto per Papa, se non negli Stati del
Re Ladislao. All'incontro <i>Alessandro V</i> era riconosciuto
per legittimo Papa quasi in tutta la Cristianità,
eccettuatene solo queste province che ubbidivano a
Gregorio, ed i Regni di Aragona, di Castiglia, di
Scozia, e gli Stati del Conte di Armagnac che riconoscevano
<i>Benedetto</i>. L'Alemagna era divisa, perchè
Roberto Re de' Romani ricusava che fosse riconosciuto
<i>Alessandro</i>, per aver egli dato in molte lettere il titolo
di Re de' Romani a Venceslao Re di Boemia.
</p>

<div class="chapter">
<p>
<span class="pagenum" id="Page_253">[253]</span>
</p>

<h3 id="lib24cap7">CAPITOLO VII.
<span class="smaller"><i>Ritorno del Re <span class="smcap">Luigi II</span> nel Regno per gl'inviti di
Papa <span class="smcap">Alessandro</span>, il quale scomunicò e depose <span class="smcap">Ladislao</span>,
dandone nuova investitura a Luigi.</i></span></h3>
</div>

<p>
Essendo le cose in questo stato, Re Luigi udita la
chiamata di Papa Alessandro, e ricordandosi quanto
importi l'amicizia d'un Papa a chi vuole acquistare
o mantenere il Regno di Napoli, si pose subito in mare
con alcuni legni, ch'erano nel porto di Marsiglia, e
venne a Livorno, e di là a Pisa a baciar i piedi al
Papa, dal quale fu ricevuto in Concistoro pubblico
con grandissimo onore, ed esortato, che seguendo l'esempio
de' suoi cristianissimi antecessori, volesse pigliar
la protezione della chiesa; e perchè potesse più
legittimamente procedere all'acquisto del Regno, in un
altro Concistoro il Papa pronunziò per iscomunicato
e scismatico Re Ladislao, e lo privò del Regno, e ne
fece nuova investitura a Re Luigi, dicendo, che quella
che avea avuta da Clemente, il quale non era vero
Pontefice era invalida; e si conchiuse, che si soldasse
Braccio da Montone Perugino, Sforza da Cotignola
e Paolo Orsino, tutti Capitani a quel tempo di gran
fama. Ma mentre Luigi si partì da Pisa ed andò in
Fiorenza per ottener, che quella Repubblica per virtù
della lega contribuisse al soldo de' tre Capitani, Papa
Alessandro se ne andò in Bologna; e perchè quando
fu eletto Papa, era settuagenario, ivi ammalatosi, se
ne morì nel dì 3 maggio di quest'anno 1410. I Cardinali
il terzo dì da poi che furono entrati in Conclave
<span class="pagenum" id="Page_254">[254]</span>
senza contrasto elessero Baldassare Cossa gentiluomo
napoletano Cardinal di Bologna, il quale anche
ebbe la raccomandazione del Re Luigi, e si fece chiamare
<i>Giovanni XXIII</i>. Costui non meno di spirito
fervido ed inquieto di quel, ch'era Ladislao, il primo
disegno che concepì, fu di cacciar Ladislao del Regno;
e perchè i Fiorentini stavano sospesi, e non volevano
pagar danari, se non sapeano, se l'animo del nuovo
Pontefice era di firmar la lega, Re Luigi andò in Bologna
ad adorarlo, e lo trovò molto più pronto in
favor suo, che non era stato Papa Alessandro; perocchè
non solo concorse alle spese dell'esercito per terra,
ma soldò anche un gran numero di galee di Genovesi,
che giunte insieme col navilio franzese, che aspettavasi
da Provenza, andassero ad assaltar il Regno
per mare.
</p>

<p>
Intanto Re Ladislao non perdè tempo: avvisato che
fu della malattia di Papa Alessandro, spinse incontanente
dal Contado di Sora ov'era, il suo esercito a
Roma, e parte per trovarsi quella città senza presidio,
e parte perchè diceva di volerla ridurre all'ubbidienza
di Papa Gregorio, ch'era in Gaeta, la pigliò senza
contrasto: ed avendo inteso gli apparati de' suoi nemici,
lasciò Perretto d'Ibrea Conte di Troia in Roma, e
Gentile Monterano con tremila e secento cavalli, e
distribuì il rimanente dell'esercito per alcune terre di
Campagna, ordinando a' Capitani, che quando vedessero
il bisogno andassero tutti a Roma a soccorrere il Conte
di Troia, ed egli venne a Napoli a provveder di danari,
ed attendere, che la città non si perdesse per
assalto di mare. Accumulati per molte vendite di terre
e di castelli, che fece a vilissimo prezzo, danari in
gran numero, armò otto navi o sei galee, e provisto
<span class="pagenum" id="Page_255">[255]</span>
a questo modo alle cose di mare, chiamò tutti i Baroni
con disegno di andare a Roma. Ma essendosi approssimato
Re Luigi a Roma, il popolo romano sollecitato
da Paolo Orsino, ch'era venuto alla Porta di
S. Pangrazio, prese l'arme, e benchè il Conte di Troia
facesse resistenza, all'ultimo fu forzato di cedere. Re
Luigi fatto l'acquisto di Roma, e fermati quivi gli
Ufficiali in nome di Papa <i>Giovanni</i>, desiderava d'entrare
subito nel Regno e seguir la vittoria; ma Braccio
per ricoverare alcune terre del patrimonio di S. Pietro,
che si tenevano per Ladislao e poteano offendere le
terre sue; e Paolo Orsino per ricovrare alcuni castelli
di campagna, s'intertennero tanto, che Ladislao ebbe
tempo di provvedere molto bene alle cose sue, e ponersi
in ordine con gagliardo esercito. E qui assai a
proposito ponderò Angelo di Costanzo l'infelicità dei
Re di que' tempi che più tosto servivano, ch'eran serviti
da' Capitani di ventura, i quali aveano per fine
più il comodo proprio, che la vittoria di que' Principi
che gli pagavano: ond'è, che Ladislao, il quale di ciò
s'avvide, dopo che giunse in età di guerreggiare per
se stesso, non se ne servì se non quando non se ne
potea far altro, servendosi sempre di condottieri del
Regno o di alcuno estero, che non avesse tante genti,
che e' non avesse potuto senza pericolo svaligiarlo,
quando non avesse voluto eseguir a punto quel che
egli comandava.
</p>

<p>
Dopo che Paolo e Braccio ebbero cacciati i soldati
di Ladislao da quelle terre, si mossero da Roma con
Luigi, e vennero colle loro truppe per la via Latina
verso il Regno. Dall'altra parte Ladislao si partì di
Capua con tredicimila cavalli, e quattromila fanti, e
giunse in campagna sotto Rocca Secca, a tempo che
<span class="pagenum" id="Page_256">[256]</span>
Luigi col suo esercito era a Ceprano; e procedendo
un poco più avanti, venne Re Luigi ad accamparsi un
miglio vicino a lui. L'una e l'altra parte dubitava,
che consumando il tempo, sarebbero mancati i denari
per pagar i soldati e si dissolverebbe l'esercito, onde
vennero volentieri a giornata. Si attaccò il fatto d'arme
a vespro, e durò fin a notte oscura con grandissima
virtù dell'una parte e dell'altra; ma in fine l'esercito
di Luigi restò vittorioso, e Ladislao, che fin
all'estremo della battaglia avea fatto ogni sforzo possibile
per vincere, al fine disperato della vittoria si
ridusse a tre ore di notte a Rocca Secca e mutato
cavallo, se ne andò a S. Germano, ove la medesima
notte si ritrovarono tutti quelli, ch'erano scampati
dalla rotta. Vinse Luigi, ma non seppe poi servirsi
della vittoria; e fu gran maraviglia, che l'esercito suo
vittorioso guidato da' più esperti Capitani d'Italia, non
avesse seguita la vittoria, per la quale senza contesa
avrebbe acquistato il dominio del Regno. I soldati del
Re Luigi dopo la vittoria non vollero passar più innanzi
senza la paga, sperando, che Papa Giovanni
l'avesse mandata al primo avviso della vittoria; onde
Luigi, in vece di passar innanzi, fu forzato a tornar
a dietro, e cavalcò a trovare il Papa a Bologna insieme
con Braccio e con Sforza. Scrive Pietro d'Umile,
il quale si trovò a questa giornata, ch'era tanta
la povertà dell'esercito di Luigi, che gli uomini d'arme,
che avean fatti prigioni coloro dell'esercito del
Re Ladislao, poichè gli aveano tolte l'armi ed i cavalli,
e data la libertà, secondo l'uso di que' tempi,
promettevano rendere ad ogn'uno l'arme, ed il cavallo
per prezzo di otto e diece ducati. E che perciò Re
Ladislao comandò a Tommaso Gecalese suo tesoriere,
<span class="pagenum" id="Page_257">[257]</span>
che prestasse danari a coloro, che non potevano averne
di casa loro; e che durò molti dì, che si partiva il
Trombetta di S. Germano con una schiera di ragazzi
e tornavano armati a cavallo; tal che non molto tempo
da poi si trovò l'esercito di Ladislao quasi intero. Si
aggiunse ancora, perchè Ladislao fuor della sua espettazione
restasse libero d'ogn'impaccio, che Re Luigi,
essendo giunto a Bologna per ricever soccorso da Papa
Giovanni, lo trovò molto travagliato di mente; imperocchè
l'Imperatore Sigismondo mosso da zelo cristiano
per estinguere lo scisma, ch'era durato tanti anni,
parte con la sua persona, parte con Ambasciadori
andò e mandò a confortare tutti i Principi cristiani,
che volessero insieme con lui costringere <i>Benedetto XIII</i>
che stava in Catalogna, <i>Gregorio XII</i> che stava in
Gaeta, e <i>Giovanni XXIII</i> a venire ad un Concilio
universale, ove si avesse da decidere chi di loro era
vero Pontefice, e togliere l'ubbidienza a colui, che
non andasse. Ed ottenuta la volontà di tutti, avea fatto
congregare prelati d'ogni nazione nella città di Costanza,
che avea deputata per lo Concilio, ed a quel
tempo avea mandato a chiedere Papa <i>Giovanni</i>, che
andasse al Concilio: per la qual cosa trovandosi il
Papa in dubbio di se stesso, fu costretto di dire a Re
Luigi, ch'era necessario attendere a' casi suoi, e di
servirsi de' soldati suoi contra i Tiranni, che alla fama
di questo Concilio erano insorti contra di lui, consigliandolo
a differir la guerra del Regno a tempo più
comodo; per le quali parole Re Luigi mal contento
partì, e se ne andò in Provenza, e poco da poi morì,
lasciando tre figliuoli, <i>Luigi, Renato</i>, ed un altro, dei
quali si parlerà ne' seguenti libri di quest'istoria.
</p>

<div class="chapter">
<p>
<span class="pagenum" id="Page_258">[258]</span>
</p>

<h3 id="lib24cap8">CAPITOLO VIII.
<span class="smaller"><i>Re <span class="smcap">Ladislao</span> tenta nuove imprese in Italia: sua morte,
sue virtù e suoi vizj; ed in che stato lasciasse il
Regno alla Regina <span class="smcap">Giovanna II</span>, sua sorella ed
erede.</i></span></h3>
</div>

<p>
Ladislao, restando fuori della sua credenza libero
da ogni sollecitudine, per la partita di Luigi, cominciò
per vendicarsi di Papa Giovanni, ad infestar lo
Stato ecclesiastico. Stava allora il Papa in grandissima
confusione, perchè ristretto con gl'intimi suoi nel
consultarsi dell'andata al Concilio, trovò diversi pareri;
poichè molti consigliavano, che non andasse, e tra
costoro uno era Cosmo di Medici fiorentino, uomo
di grandissima prudenza, che gli disse, non convenire
nè al decoro dell'autorità pontificale, nè alla dignità
d'Italia, di andare comandato a sottomettersi in mano
ed al giudizio di Barbari; ma essendo egli di grande
spirito, e confidando nella giustizia, che gli parea di
avere, essendo stato eletto Papa universale da quelli
stessi Cardinali, che aveano rifiutato Benedetto e
Gregorio, come Antipapi, deliberò di andare, opponendo
alle ragioni contrarie una ragione assai probabile,
dicendo che non era bene, che in contumacia
sua, facesse fare un altro Papa in Germania; il qual
calando poi col favor dell'Imperadore in Italia a tempo
ch'egli era inimicato con Re Ladislao, l'avesse consumato
e cacciato dalla sede. Prima però che si partisse,
tentò di pacificarsi con Ladislao, mandando il
Cardinal Brancaccio per questo effetto in Napoli, uomo
<span class="pagenum" id="Page_259">[259]</span>
per vita, e per età venerabile, il quale, benchè Ladislao,
conoscendo la necessità del Papa stesse duro, pure
con destrezza e diligenza l'indusse ad accettar la pace,
per virtù della quale il Re liberava un fratello
ed alcuni parenti del Papa, ch'erano prigioni, e riceveva
dal Papa ottantamila fiorini.
</p>

<p>
In quest'anno 1412 la Regina Margarita, ch'era
stata molti anni a Salerno, città data a lei per appanaggio,
insieme con altre Terre e con la città di Lesina
in Capitanata, partendosi da quella città per la peste
che vi era, se n'andò all'Acqua della Mela, Casale
di S. Severino, ove ammalatasi, nelle proprie braccia
del Re suo figliuolo a' 7. agosto morì, e fu con
onorevolissime esequie portato il cadavere nella chiesa
di S. Francesco di Salerno, ove le fece fare un gran
sepolcro di marmo con iscrizione secondo l'uso di
que' tempi, che ancor oggi ivi si vede.
</p>

<p>
Papa Giovanni essendosi già risoluto d'andare al
Concilio, avea lasciato Braccio Capitano della Chiesa,
perchè debellasse Francesco di Vico, il qual era ribello
della medesima, e s'intitolava Prefetto di Roma:
Re Ladislao, che non sapeva star in ozio, intesa la
partenza del Papa, soccorse il ribelle; per la qual cosa
Braccio scrisse al Papa, che il Re avea rotta la pace.
Ma le cose del Concilio andavano per Giovanni tanto
travagliate, che l'avean fatto lasciare in tutto il pensiero
delle cose d'Italia; onde Ladislao, lasciato ogni
rispetto della pace l'anno seguente 1413 occupò Roma,
e proccurò ancora con grande arte che oltre a
Sforza, venisse al di lui soldo anche Paolo Orsino;
poichè l'uso di que tempi era, che i Capitani di ventura
finito il soldo con un Principe, solevano andare
a servire un altro, senza che restasse rancore nel
<span class="pagenum" id="Page_260">[260]</span>
primo, che aveano servito; con tutto ciò Paolo conoscendo
il Re di natura vendicativo, stava pur sospeso;
e credendo che la sola di lui fede non gli bastasse,
volle dal Re sicurtà, che li fu data. Vennero perciò
Paolo, ed Orso Orsini con molte compagnie di genti
d'arme bene in ordine, e 'l Re gli mostrò buon viso.
Ma covando dentro il pensiero di fargli morire, volle
farsi benevolo Sforza, al quale, ancorchè pure l'odiasse,
siccome odiava tutti i Capitani di ventura, nulladimanco
gli portava più rispetto, e dubitava più di
romper la fede a lui, che agli altri. Erasi per tanto
Ladislao apparecchiato per la guerra di Toscana; ed
i Fiorentini sospetti della sua ambizione cercavano
di prepararsi alla difesa della loro libertà. Ma Ladislao
per sorprendergli mostrava altrove voler volgere le sue
truppe; onde partito di Roma, ed avendo agevolmente
occupate tutte le Terre della Chiesa, distribuì per
quelle i Capitani e le genti ed egli si fermò a Perugia
con disegno di non scoprire per alcuni dì l'animo
suo, volendo tenere in timore tutte le Terre di
Toscana, di Romagna e di Lombardia, per taglieggiarle:
mandarono subito Ambasciadori, Fiorenza, Lucca,
Siena, Bologna ed altre Terre, ed egli fece buon
viso a tutti egualmente; ma nel parlare era ambiguo,
mostrando segno talora di voler passare in
Lombardia. Ma all'ultimo accettando dall'altre Terre
l'offerte de' presenti, andava trattenendo in parola
gli Ambasciadori fiorentini, i quali tennero per certo,
che l'animo suo era di assaltar Fiorenza, e
per questo presero un sottile ed industrioso partito;
poichè avendo inteso, che'l Re stava innamorato della
figliuola d'un Medico perugino, con la quale spesso si
giaceva, è fama, che avessero con gran somma di denari
<span class="pagenum" id="Page_261">[261]</span>
subornato il Medico, acciocchè per mezzo della figliuola
l'avesse avvelenato: che il Medico indotto dall'avarizia,
anteponendo il guadagno alla vita della
figliuola, l'avesse persuasa ad ungersi le parti genitali
d'una unzione pestifera, quando andava a star col
Re, dandole a credere, che quella fosse una composizione
atta a dare tal diletto al Re nel coito, che
non avrebbe potuto mai mancare dall'amor suo; e
che per questo il Re si fosse infermato d'un malo
al principio lento ed incognito; nel qual tempo essendo
venuto Paolo ed Orso a visitarlo, fece prendere amendue,
e porgli in carcere strettissimo; ed essendo tutti
i Capitani venuti a pregarlo, che non volesse rompere
la fede data, il Re loro rispose, che avendo saputo che,
Paolo teneva pratica co' Fiorentini di tradirlo, era
stato astretto per assicurarsi, di farlo arrestare; ma
quando non fosse vero, l'avrebbe liberato. Fu questa
istanza e trattenimento molto opportuno per la lor
salute, perchè aggravandosi il male, e partendosi il
Re da Perugia per venirsi ad imbarcare su le galee
ad Ostia, quando volle condur seco i prigionieri, i
Capitani elessero il Duca d'Atri, che andando sotto
colore di far compagnia al Re, aresse da provvedere,
che i prigioni non fossero gittati in mare. Giunto il
Re ad Ostia si imbarcò assai grave del male, e quasi
farneticando mostrava, che ogni suo intento non
era in altro, se non che i prigioni non fuggissero; e
giunto a Napoli a' 2 d'agosto di quest'anno 1414
fu dalla marina portato in lettiga al castello, e subito
che fu messo in letto comandò, che Paolo fosse decapitato.
Il Duca d'Atri parlò con Giovanna sorella
del Re, che governava il tutto, perchè la Regina moglie
stava più a modo di prigioniera, che di Reina,
<span class="pagenum" id="Page_262">[262]</span>
e dissele quanto potea pregiudicare all'anima ed allo
Stato del Re, se un tal personaggio fosse stato senza
legittima cagione fatto morire; ed operò, che la mattina
seguente quelli, che vennero a visitar il Re, dissero,
che a Paolo era stata mozza la testa ed il corpo
tagliato in quarti. Nè perchè mostrasse il Re di questo
grandissimo piacere, mancò un punto la violenza del
male, per la quale giunto il sesto dì d'agosto uscì
di vita con fama di mal Cristiano. <i>Giovanna</i>, perch'era
morto scomunicato, lo mandò senza pompa a seppellire
a S. Giovanni a Carbonara. Ma poi gli fece fare quivi
un sepolcro per la qualità di que' tempi assai magnifico
e reale, che ancor oggi si vede.
</p>

<p>
Morì Ladislao non avendo ancor compiti ventiquattro
anni di Regno, come di lui cantò il Sannazzaro:
</p>

<p>
<i>Mors vetuit sextam claudere Olympiadem</i>: e visse trentanove
anni. Nel suo regnare, come suole avvenire, che
si siegua l'esempio del Principe, fiorirono le armi, e
si diede bando alle lettere; perciò non leggiamo noi
in questi tempi que' chiari Giureconsulti e tanti altri
Letterati, che sotto il Regno di Roberto e di Giovanna
sua nipote fiorirono. Le tante guerre in un Regno
diviso, e dove sovente due regnavano, obbligavano i
Popoli a tener più le armi in mano, che i libri; quindi
non si vide, che per meglio stabilire il governo civile
e politico, si pensasse a far nuove leggi, a riordinar
i Tribunali e l'Università degli studj: di Ladislao
solamente una legge abbiamo tra' <i>Capitulari</i> de' Re
angioini; poichè i due Re contendenti, <i>Luigi</i> e <i>Ladislao</i>,
tenea ciascuno la sua Corte ed i suoi Ufficiali;
quindi nacque quella confusione, che osserviamo
in questi tempi tra i sette Ufficiali della Corona, dei
<span class="pagenum" id="Page_263">[263]</span>
quali non potè tenersi certa e continuata serie e successione.
Per quest'istessa cagione leggiamo ancora nello
stesso tempo due G. Contestabili, due G. Protonotarj
e così degli altri, e sovente mancare e poi esser
l'Ufficiale rifatto e restituito, secondo mancavano
o si restituivano nel dominio i Principi contendenti.
</p>

<p>
L'animo bellicoso ed invitto di Ladislao, siccome
nel Regno restituì la disciplina militare, così l'accrebbe
di Baroni, e non poco impoverì il regal patrimonio
per tante vendite e concessioni di Feudi che fece;
onde anche per questa parte si vide notabile cangiamento.
Prima pochi erano i Baroni e molto più pochi
i Conti. De' Duchi (poichè i Principati sol erano
de' Reali, o di coloro al lor sangue congiunti) non
s'intese altro, che quello d'Andria nella casa del <i>Balzo</i>
e l'altro di Sessa nella casa <i>Marzano</i>: poi nel tempo,
che corse dalla morte di Giovanna I al regno di
Ladislao, alcuni Signori, che nutrivano genti d'arme,
occupavano le Terre e si usurpavano i titoli a
lor modo e tra costoro fra' <i>Sanseverineschi</i> fu Vincislao
Sanseverino, il qual vedendo nella casa del Balzo
e di Marzano questo titolo, s'usurpò anch'egli il titolo
di Duca di Venosa. Tra' Signori <i>Acquaviva</i> l'istesso
fece il Duca d'Atri, nella cui casa se bene il
Marchese di Bellante, disceso da questo Duca, dicesse
ad Angelo Costanzo, che nella Casa Acquaviva venisse
il titolo di Duca per privilegio della Regina
Giovanna II, che regnò alquanti anni da poi; nulladimanco
prima di questo tempo scrive il Costanzo<a class="tag" id="tag261" href="#note261">[261]</a>
trovar titolo di Duca in questa casa nel libro del Duca
di Monteleone di carta e carattere tanto antico che
<span class="pagenum" id="Page_264">[264]</span>
si mostra che fu scritto a quelli tempi, siccome anche
l'avea letto nelle Annotazioni di Pietro d'Umile
che accuratamente scrisse le cose del Re Ladislao, e
parte della Regina Giovanna II; ond'è che l'uno e
l'altro sia verissimo, e che questo Duca d'Atri, che
si trovò alla morte di Ladislao, e 'l padre, che fu Generale
a Taranto, si fossero chiamati Duchi avanti,
che ne avessero il privilegio dalla Regina Giovanna II.
Ed è veramente cosa degna da notarsi, che tra le tante
revoluzioni e cangiamenti, che per lo corso di più
secoli abbiamo veduti in questo Regno, questa sola
famiglia avesse ritenuto nella sua casa questo titolo,
e col titolo anche il dominio di quelle medesime Terre,
che li famosi gesti de' suoi illustri predecessori da
tanti secoli s'aveano acquistate. Alcune altre, come
quella di Sanseverino; i <i>Ruffi</i> del Contado di Sinopoli;
i <i>Capua</i> del Contado d'Altavilla, ed altri, ritengono
ancora questi titoli, cioè di <i>Conti</i>, come prima
i loro antenati erano, non già di <i>Duchi</i>. Il Ducato di
Andria, e l'altro di Sessa sono più antichi; ma da altre
famiglie sono ora posseduti.
</p>

<p>
De' Marchesi, ancorchè nel resto d'Italia si cominciassero
a sentire, nel nostro Regno non ve n'era alcuno;
e solo nel Regno di Ladislao s'intese Cecco del
Borgo Marchese di Pescara, e notò il Costanzo, che
prima di costui non trovò, che altri avesse titolo di
Marchese nel Regno di Napoli.
</p>

<p>
I Conti, ancorchè nel Regno, non meno degli Angioini,
che de' Svevi e Normanni, fossero non pochi,
ne' tempi di Ladislao si accrebbe molto il numero,
de' quali il Summonte ne tessè lungo catalogo; ma per
le tante concessioni di Feudi, che fece questo Principe,
il numero di Baroni crebbe non poco. Oltre ad essere
<span class="pagenum" id="Page_265">[265]</span>
stato stretto sovente dal bisogno per mantener
tante guerre, vendergli a prezzo vilissimo, era Ladislao
fuor di misura liberalissimo; e quando aveva e
quando gli mancava, non poneva mente nè a giusto,
nè ad ingiusto per aver denari. Essendo amatore di
uomini valorosi e dilettandosi spesso in continue giostre
e giuochi d'arme, come quegli ch'era valentissimo
in ogni spezie d'armeggiare; a colui, dal quale
vedea qualche pruova, non si poteva mai saziare di
donare e far onore. Quando la seconda volta trionfò
in Roma, sentendo gli apparati di Re Luigi, che col
favore del nuovo Pontefice Alessandro faceva per l'impresa
del Regno, lasciando il Conte di Troja in Roma,
se ne venne egli a Napoli a provveder di danari;
e narra Angelo di Costanzo<a class="tag" id="tag262" href="#note262">[262]</a>, che in quell'anno,
secondo i registri che ritrovano, fece infinite vendite
di terre e di castelli a vilissimo prezzo, non solo a
Gentiluomini napoletani, ma a molti della plebe ed a
Giudei poco innanzi battezzati. Vendè anche molti
Ufficj ed insino al grado di Cavalleria, del che solea
poi ridersi; e di alcune Terre faceva a persone diverse
in un tempo diversi privilegi. Quando poi apparecchiossi
alla guerra di Toscana, ritornò parimente in
Napoli per far danari, e cominciò a vendere terre e
castelli non solo di coloro, ch'erano giudicati e condennati
per ribelli, ma di coloro eziandio, in cui non
era una minima sospizione. Si vede nell'Archivio
regio un registro grande di terre e castelli comprati
da Gurrello Origlia per bassissimo prezzo, benchè il
Re dicesse, che il più che valevano, il donava a conto
di remunerazione. Ed è certamente cosa degna di
<span class="pagenum" id="Page_266">[266]</span>
ammirazione la grandezza di questo Gurrello, che in
una divisione che fece tra' suoi figliuoli di quello che
avea acquistato, si nominano tra città, terre e castelli
più di sessanta, che di sei figli, non fu chi non ne
avesse almeno otto; ma questa felicità ebbe pochissimo
spazio di tempo, perchè la Regina Giovanna, che
successe, gli spogliò d'ogni cosa. Parimente per farsi
più benevolo Sforza donò a Francesco primogenito di
lui Tricarico, Senisi, Tolve, Crachi, la Salandra e
Calciano; la qual profusione si vide ancora praticata
con gli Stendardi, Mormili ed altri, di cui Costanzo<a class="tag" id="tag263" href="#note263">[263]</a>
fece lungo catalogo.
</p>

<p>
Per questa cagione avvenne, che quando prima pochi
Conti erano, che possedevano Contadi e molti Baroni,
allora si videro assai più Conti e moltissimi Baroni,
non pur cittadini delle altre città principali del
Regno, ma anche molte famiglie di Napoli, ancor che
fuori de' Seggi, si videro aver Feudi e castelli; e quando
prima della rovina di tanti gran Baroni sterminati
da Ladislao, non erano più, che diciassette famiglie
in tutti i Seggi, che avessero terre e castelli e quelle
poche e piccole; nella morte sua si trovarono aggiunte
più di ventidue altre famiglie, particolarmente
di quelle di Porta Nova e di Porto; i gentiluomini
de' quali Seggi furono da lui mirabilmente e quasi per
istituto naturale favoriti; e ciò oltra di quelle che non
erano ne' Seggi, le quali o per dono o per vendita si
videro con Feudi e Baronie.
</p>

<p>
Di tre mogli ch'egli ebbe, Costanza di Chiaramonte
da lui repudiata, Maria sorella del Re di Cipro e la Principessa
di Taranto, con niuna generò figliuoli; perciò
<span class="pagenum" id="Page_267">[267]</span>
gli succedette nel Regno <i>Giovanna</i> sua sorella. Oltre
a queste mogli, essendo un Principe libidinosissimo,
ebbe ancora molte concubine, cioè la figliuola del Duca
di Sessa, un'altra chiamata la Contessella, di cui
il Costanzo non potè trovar nome, nè cognome; e queste
le teneva nel Castel Nuovo, da dove non si partirono,
nè tampoco quando si casò colla Principessa di
Taranto, di ch'ella tanto mostrossi ingiuriata, non
avendo fatto almeno tanto conto di lei, che avesse fatte
appartare quelle e mandarle al Castel dell'Uovo, dove
stava Maria Guindazzo altra sua concubina. Ne ebbe
ancora altre di Napoli e di Gaeta, tenendo persone
deputate a questo fine, che glie le provvedessero delle
più vivaci e più belle a somiglianza de' Soldani d'Egitto
e degl'Imperadori Ottomani d'oggi. Sua sorella
<i>Giovanna</i> non volle in ciò essere riputata meno di suo
fratello; onde da poi che rimase vedova del Duca
d'Austria, si provvide anch'ella di concubini, tanto
che possiam dire, che Carlo III di Durazzo e la Regina
Margarita sua moglie avessero dati al mondo
due portentosi mostri di libidine e di laidezza. Di
tante concubine sol da una donna di Gaeta generò un
figliuolo bastardo chiamato Rinaldo, che l'avea intitolato
Principe di Capua, se ben senza dominio, il
quale lo casò con una figliuola del Duca di Sessa.
Costui nelle tante rivoluzioni, che avvennero nel Regno
di Giovanna sua zia, non parendogli di stare più
in Napoli si ritirò in Foggia, dove ben veduto dalla
Regina menò i giorni suoi, e quivi morì e fu sepolto
nella chiesa maggiore di quella città, nella stessa cappella,
dove era stato in deposito il corpo del Re Carlo
I ceppo della Casa d'Angiò. Rimasero di lui un
maschio chiamato Francesco e molte femmine. Francesco
<span class="pagenum" id="Page_268">[268]</span>
ebbe un sol figliuolo, nominato anch'egli dal
nome dell'avolo Rinaldo; il quale casato con Camilla
Tomacella, poco da poi se ne morì e fu sepolto nella
medesima cappella, dove il padre, che poco appresso
lo seguì, gli fece ergere un sepolcro con epitaffio,
trascritto dal Summonte<a class="tag" id="tag264" href="#note264">[264]</a>, che ancor ivi si vede.
</p>

<p class="pad2 center large">
FINE DEL LIBRO VENTESIMOQUARTO.
</p>

<div class="chapter">
<p>
<span class="pagenum" id="Page_269">[269]</span>
</p>

<p class="center large">
STORIA CIVILE<br />
DEL<br />
REGNO DI NAPOLI
</p>

<h2 class="pad2" id="libro25">LIBRO VENTESIMOQUINTO</h2>
</div>

<p>
La morte del Re Ladislao pianta amarissimamente
da tutti i Nobili napoletani e del Regno, che seguivano
l'arte militare, dissipò in un tratto tutta quella
buona disciplina e que' buoni ordini di milizia, che
subito si rivolsero in una confusione grandissima; poichè,
mancando le paghe, quasi tutti i soldati, lasciando
i Capitani proprj, si ridussero sotto Fabrizio e
Giulio Cesare di Capua e sotto i Caldori e sotto il
Conte di Troja, li quali se gli condussero nelle Terre
loro, e quivi sostentandogli aspettavano d'esser soldati
da altre potenze, come alcuni d'essi fecero da
poi. Ed in questo modo si dissipò in breve tutto quel
grand'esercito, che militava sotto l'insegne di questo
valoroso Re. E di tante Terre prese nella Campagna
di Roma, solo si tenne Ostia e Castel di S. Angelo
in Roma, in nome di Giovanna vedova del Duca di
Austria, che il dì medesimo della morte di Ladislao
suo fratello era stata da' Napoletani gridata Regina,
senza che per allora si richiedesse investitura alcuna
<span class="pagenum" id="Page_270">[270]</span>
al Pontefice. Sforza avendo intesa la morte del Re
venne in Napoli a trovarla e fermò la sua condotta
con lei.
</p>

<p>
La città di Napoli, benchè si trovasse meno gran
numero di Nobili della parte Angioina, li quali erano
in Francia, e que' ch'erano in Napoli rimasi in gran
povertà, nullamanco mentre vi regnò Ladislao stette
pur molto in fiore, non solo per l'arte militare che
era in uso con onore di tanti personaggi, ed utilità
di tanti Nobili, che onoratamente viveano con gli stipendj;
ma molto più gli Stati che in dono o in vendita
avea Ladislao compartiti per le famiglie di tutti
i Seggi e fuori di quelli ancora. Ma si scoverse subito
nel principio del Regno della Regina Giovanna II
tal mutazione di governo, che molti savj pronosticarono
che in breve la parte di Durazzo non starebbe
niente meglio dell'Angioina, con universale distruzione
del Regno; poichè Giovanna, essendo Duchessa,
s'era innamorata d'un suo Coppiere o come altri vogliono
Scalco, chiamato Pandolfello Alopo, al quale
secretamente avea dato il dominio della persona; quando
poi si vide Regina, rotto il freno del timore e della
vergogna, gli diede ancora il dominio del Regno, perchè
avendolo creato G. Camerario, l'ufficio del quale
come altrove fu detto, è d'aver cura del patrimonio
e dell'entrate del Regno, e lasciando amministrare ogni
cosa a suo modo, gli era quasi soggetto tutto il Regno.
Ma praticando Sforza in Castello per trattar la
sua condotta con la Regina, scherzando ella con lui
molto liberamente, riprendendolo che non pigliava moglie:
Pandolfello entrò in gelosia, perchè Sforza se
ben'era di quarant'anni, era di statura bella e robusta,
con grazia militare, atta a ponere su i salti la
<span class="pagenum" id="Page_271">[271]</span>
natural lascivia della Regina: e senza dar tempo che
potesse passar più innanzi la pratica, disse alla Regina,
che Sforza era affezionato a Re Luigi, e ch'avea
mandato a chiamare le sue genti nel Regno, con intenzione
di pigliar Napoli e se poteva il castello ancora
e lei; e che quest'era cosa, che l'avea saputa
per vie certissime e bisognava prestar provisione. La
Regina non seppe far altro, che dire a lui, che provedesse
e gli ordinò; che la prima volta, che Sforza
veniva nel castello, se gli dicesse che la Regina era
nella Torre Beverella; onde Sforza entrato là trovò
tanti che lo disarmarono e lo strinsero a scendere al
fondo dove stava Paolo ed Orso.
</p>

<p>
Quando questa cosa si seppe per Napoli, diede gran
dispiacere alla parte di Durazzo, e massime a coloro
ch'erano stati del Consiglio del Re Ladislao, i quali
andarono tosto a dire alla Regina, che molto si maravigliavano,
che col solo parere del Conte Pandolfello
avesse fatto imprigionare Sforza tanto famoso e
potente Capitano, dov'era necessario averne consiglio
da tutti i savj di Napoli e di tutto il Regno, non solo
degli altri della Corte, perchè ciò importava l'interesse
non solo della sua Corona, ma di tutto il Regno, che
anderia a sangue ed a fuoco, se le genti di Paolo si
unissero con quelle di Sforza, per venire a liberare i
loro Capitani. La Regina rispose che avea ordinato al
Conte, che l'avesse conferito col Consiglio e che colui
non avea avuto tempo da farlo per lo pericolo,
ch'era nella tardanza; ma che avrebbe ordinato, che
si vedesse di giustizia se Sforza era colpevole, e trovandosi
innocente il farebbe liberare. Quelli fecero di
nuovo istanza che si commettesse la cognizione della
causa a Stefano di Gaeta Dottor di legge, e così fu
ordinato.
</p>

<div class="chapter">
<p>
<span class="pagenum" id="Page_272">[272]</span>
</p>

<h3 id="lib25cap1">CAPITOLO I.
<span class="smaller"><i>Nozze della Regina <span class="smcap">Giovanna II</span> col Conte <span class="smcap">Giacomo</span>
della Marcia de' Reali di Francia.</i></span></h3>
</div>

<p>
Questo risentimento pose in gran pensiero la Regina
e più il Conte Pandolfello, e tanto più, quanto
che tutti quelli del Consiglio uniti sollecitavano la Regina,
ch'essendo rimasa sola della stirpe di Re Carlo
e di tanti Re, che aveano regnato centocinquanta
anni, dovesse pigliar marito per aver figliuoli ed assicurar
il Regno di quiete; e che il Regno stando in
quel modo non potria tardare a vedersi in qualche
movimento. A questo s'aggiunse, che le Feste di Natale
arrivarono in Napoli Ambasciadori d'Inghilterra,
di Spagna, di Cipri e di Francia a trattar il matrimonio,
che indussero la Regina a risolversi. E perchè
parea più opportuno il matrimonio dell'Infante D. Giovanni
d'Aragona, figliuolo del Re Ferrante, di tutti
gli altri matrimonj, perchè Ferrante possedea l'isola
di Sicilia, donde poteva più presto mandare soccorso
per debellare gli emuli della Regina: il Consiglio persuase,
che si mandasse in Catalogna Messer Goffredo
di Mont'Aquila Dottore di legge e Frate Antonio di
Taffia Ministro de' Conventuali di S. Francesco a trattar
il matrimonio, i quali furon tantosto in Valenza e lo
conchiusero con gran piacere di quel Re. Ma quando
gli Ambasciadori tornarono in Napoli, e dissero che
l'Infante D. Giovanni, che avea da essere lo sposo
non avea più che diciotto anni, e la Regina n'avea
quarantasette, si mandò a disciogliere tutto quel, che
<span class="pagenum" id="Page_273">[273]</span>
s'era convenuto e si elesse il matrimonio del Conte
Giacomo della Marcia de' Reali di Francia, ma molto
rimoto alla Corona; giudicando che potrebbe trattar
con lui con più superiorità, che con gli altri, che
verrebbero con più fasto e superbia, e patteggiò col
di lui Ambasciadore, che s'avesse ad astenere dal titolo
di Re, e chiamarsi Conte e Governador Generale
del Regno, che del rimanente sarebbe tenuto da
lei carissimo. Partì di Napoli l'Ambasciadore sollecitato
da molti, che pregasse il Conte d'affrettarsi al
venire, e con questo restarono gli animi di tutti quieti.
Ma Pandolfello pensando, che fosse poco, che il
marito della Regina si chiamasse Conte per la sicurtà
sua, e conoscendo la moltitudine degl'invidiosi, che
desideravano la rovina sua, pensò di fortificarsi di
amicizie e di parentadi, e voltando il pensiero ad obbligarsi
Sforza, scese a visitarlo nelle carceri, sforzandosi
di dargli a credere, che la Regina l'avea fatto
restringere ad instigazione d'altri, e ch'egli tuttavia
travagliava per farlo liberare. Sforza ch'era di natura
aperta e molto semplice, tenendolo per vero, il
ringraziò, e gli promise ogni ufficio possibile di gratitudine,
ed egli replicò, che stesse di buon animo,
che vi avrebbe interposta Catarinella Alopa sua sorella
favoritissima della Regina. Di là a pochi dì avendo
conferito questo suo pensiero con la Regina, l'indusse
a contentarsi di quanto egli faceva, e ritornato in
carcere disse a Sforza, che avea proccurato non solo la
libertà, ma la grandezza sua; ma che la Regina volea per
patto espresso, che pigliasse per moglie Catarinella,
che avea tanto travagliato per liberarlo, e che in conto
di dote gli darebbe l'ufficio di G. Contestabile,
con ottomila ducati il mese per soldo delle sue genti.
<span class="pagenum" id="Page_274">[274]</span>
Uscì Sforza da prigione, e fur celebrate le nozze con
gran pompa; ma di ciò nacque un grandissimo sdegno
ed odio contro la Regina, ed il Conte Pandolfello,
in tutti quegli del Consiglio, parendo cosa indegnissima,
che un semplice Scudiero (che così lo chiamavano)
disponesse senza vergogna dell'animo e del
corpo della Regina; ma molto più fremevano i servidori
del Re Carlo III e del Re Ladislao che vedevano
vituperare la memoria di due Re tanto gloriosi,
e tra gli altri mostrava maggior doglia Giulio Cesare
di Capua, il quale avendo condotto appresso di
se gran parte de' soldati del Re Ladislao, aspirava a
cose grandi, essendo Sforza carcerato; ma quando lo
vide libero ed unito con Pandolfello, già pareva a
tutti, che fosse ordinato un <i>Duumvirato</i> di Sforza e
del Conte, che avrebbe bastato a poner in un sacco
il Conte della Marcia, e partirsi il Regno; onde quando
venne l'avviso, che il nuovo marito di Giovanna
era in Venezia, e che fra pochi dì sarebbe a Manfredonia,
Giulio Cesare si partì con alquanti altri Baroni
senz'ordine, ed incontrato il Conte al piano di
Troja, fu il primo, che scese da cavallo e lo salutò
Re, e così fecero gli altri. Narrò poi in che miseria
era il Regno, e quanta speranza avea d'esserne liberato
dalla Maestà Sua, perchè la Regina impazzita
d'amore, s'era vilmente data in preda d'un ragazzo,
il quale avendo apparentato con un altro villano condottiere
di gente d'armi, disponeva e tiranneggiava il
Regno con gran vituperio della Corona e del sangue
reale, e che però bisognava ch'egli con spirito di Re
e non di Conte pigliasse la Signoria, e che non aspettasse
che que' due manigoldi l'appiccassero, come
in tempo di un'altra Regina Giovanna fu appiccato Re
<span class="pagenum" id="Page_275">[275]</span>
Andrea; perchè certamente la Regina, quando si vedesse
impedita dal commercio amoroso di colui che
amava tanto, non è dubbio che avrebbe posto insidie
alla vita sua. Re Giacomo restò punto da doglia e da
scorno, parendogli aver pigliata la speranza della Signoria
dubbia, e il pericolo e la vergogna certa, perchè
con lui non avea condotto esercito; pur lo ringraziò
assai, e gli promise che in ogni cosa si sarebbe
servito del consiglio e del valor suo. Il giorno seguente,
quando il Re fu sei miglia presso Benevento,
arrivò Sforza mandato della Regina ad incontrarlo
con molta comitiva, il quale senza scender da cavallo
lo salutò non da Re ma da Conte: il Re con mal
viso non gli rispose altro, se non come stava la Regina;
onde gli altri della sua compagnia, vedendo il
Capo loro mal visto, ed intendendo che il Conte era
stato gridato Re, andarono con tutti gli altri Baroni
e cavalieri a baciargli le mani come Re. Ma venendo
poi Sforza, Giulio Cesare che sapeva farne piacere
al Re, quando l'incontrò alla scala gli disse, ch'essendo
nato in un castello di Romagna, non dovea togliere
a quel Signore il titolo di Re, che gli avean
dato i Baroni nativi del Regno e rispondendo Sforza,
che se era nato in Romagna, volea con l'arme in mano
far buono ch'era così onorato come ogni Signore del
Regno: e posto l'uno e l'altro mano alla spada con
grandissimo tumulto, mentre gli altri Cavalieri che
erano presenti si posero a spartire, uscì dalla camera
del Re il Conte di Troia, che come gran Siniscalco
avea potestà di punire gl'insulti che si fanno nella
casa reale, e fece ponere in una camera Sforza, ed in
un'altra Giulio Cesare tutti due sotto chiave ma con
diversa sorte: perchè Giulio Cesare uscì la medesima
sera, e Sforza senza rispetto fu calato in una fossa.
</p>

<p>
<span class="pagenum" id="Page_276">[276]</span>
</p>

<p>
La Regina, che la notte medesima ebbe avviso di
questo, la mattina mandò a chiamare gli Eletti di
Napoli, e loro disse, che il dì seguente il marito era
per far l'entrata nella città, che pensassero di riceverlo
come Re. Fu ricevuto il Conte da' Napoletani,
e salutato Re; il qual giunto che fu alla sala del Castello
trovò la Regina, la qual dissimulando il dolore
interno con quanta maggior dimostrazione di allegrezza
potè, l'accolse; e trovandosi con lei l'Arcivescovo
di Napoli con le vesti sacre, fu con le solite cerimonie
celebrato lo sponsalizio; e l'una e l'altro andarono
al talamo, ove erano due sedie reali; ivi come
fu giunta la Regina, tenendolo per la mano si
voltò verso le donne, e' Cavalieri e l'altra turba, e
disse: <i>Voi vedete questo Signore, a cui ho dato il dominio
della persona mia, ed or dono del Regno: chi ama
me, ed è affezionato di casa mia, voglia chiamarlo,
tenerlo e servirlo da Re</i>. A queste parole seguì una
voce di tutti che gridarono: <i>Viva il Re Giacomo e
la Regina Giovanna Signori nostri</i>.
Da poi che fu
consumato quel dì in balli e musiche, seguì la cena
ed il Re giacque con la Regina.
</p>

<p>
Il dì seguente, che tornarono le donne ed i Cavalieri,
credendo di continuar la festa reale, come si
conveniva per molti giorni, conobbero nella faccia della
Regina e del Re altri pensieri, che di festeggiare;
perchè sopravvenne da Benevento Sforza incatenato, e
con grand'esempio della varietà della fortuna, fu messo
nel carcere, onde pochi dì avanti era con tanta grandezza
uscito.
</p>

<p>
Il Re nel dì appresso fece pigliare il Conte Pandolfello,
e condurre prigione al castel dell'Uovo, dove
fu atrocissimamente tormentato, confessando tutto quello,
che il Re volle sapere, e condennato a morte, e nel
<span class="pagenum" id="Page_277">[277]</span>
primo dì d'ottobre fu menato al mercato, ove gli fu
mozzo il capo, e da poi il corpo fu strascinato vilissimamente
per la città, ed al fine appiccato per li
piedi con intenso dolore della Regina e con gran piacere
di coloro, ch'erano stati servidori del Re Ladislao.
</p>

<p>
Avendo adunque il Re Giacomo trovato vero quanto
avea detto Giulio Cesare di Capua della disonesta vita
della Regina, deliberò di togliere a lei la comodità
di trovare nuovo adultero, onde cacciò dalla Corte
tutti i Cortigiani della Regina, ed in luogo di quelli
pose altrettanti de' suoi Franzesi, e cominciò a tenerla
tanto ristretta, che non poteva persona del Mondo
parlare, senza l'intervento d'un Franzese vecchio, eletto
per uomo di compagnia, il qual con tanta importunità
esercitava il suo ufficio, che la Regina senza sua
licenza non potea ritirarsi per le necessità naturali.
</p>

<p>
Il Re Giacomo, se dopo questa depression della
Regina avesse saputo rendersi benevoli i Baroni, ogni
cosa sarebbe sempre seguita per lui con ottimi successi:
perchè tutti i Baroni abbominavano tanto la
memoria del tempo di Pandolfello, e gli inonesti costumi
della Regina atta a sottomettersi ad ogni persona
vile, che avevano a piacere di vederla in sì basso
stato; e volevano più tosto ubbidire al Re, che stare
in pericolo d'esser tiranneggiati da qualch'altro nuovo
adultero. Ma il Re, benchè si mostrasse piacevole a
loro, dall'altra parte mettendo gli ufficj in mano dei
Franzesi, gli alienò molto da se; tal che pareva, che
fossero saltati dall'un male in un altro, ma tra tutti
era il più mal contento Giulio Cesare di Capua; il
qual essendo di natura ambizioso, ed avendo desiderato
sempre uno de' sette Ufficj del Regno, essendo
per questo stato autore, che il Conte avesse assunto
il titolo di Re, non poteva soffrire, ch'essende vacato
<span class="pagenum" id="Page_278">[278]</span>
l'Ufficio del G. Contestabile, quel del G. Camerario
e di G. Siniscalco, gli avesse dati a' Franzesi<a class="tag" id="tag265" href="#note265">[265]</a>,
non tenendo conto di lui, che credea meritarlo molto
più degli altri. Dall'altra parte i Napoletani tanto Nobili,
quanto del Popolo, sentivano gran danno e incomodità
da questa strettezza della Regina, perchè non
solo gran numero di essi, che vivevano alla Corte dì
lei, si trovavano cassi e senz'appoggio; ma tutti gli
altri aveano perduta la speranza di avere da vivere
per questa via; oltre di ciò, era nella città una mestizia
universale, essendo mancate quelle feste, che si
facevano, ed il piacere che avevano in corteggiar la
Regina, tanto i giovani, che con l'armeggiare cercavano
di acquistar la grazia di lei, quanto le donne,
che solevano partecipare de' piaceri della Corte; e per
questo essendo passati più di tre mesi, che la Regina
non s'era veduta, si mosse un gran numero di
Cavalieri e cittadini onorati, ed andarono in castello
con dire, che volevano visitare la Regina loro Signora;
e benchè da quel Franzese uomo di compagna fosse
detto, che la Regina stava ritirata a sollazzo col
Re, e che non voleva che le fossero fatte imbasciate:
tutti dissero, che non si partirebbero senza vederla.
Il Re che vide questa pertinacia, uscì dalla camera,
e con allegro e benigno volto, disse, che la Regina
non stava bene, e che se venivano per qualche grazia,
egli l'avria fatta così volentieri, come la Regina
Allora gridarono tutti ad alta voce: noi non vogliamo
da Vostra Maestà altra grazia, se non che trattiate
bene la Regina nostra, e come si conviene a nata
di tanti Re nostri benefattori, perchè così avremo cagione
<span class="pagenum" id="Page_279">[279]</span>
di tener cara la Maestà Vostra. Queste parole
fecero restare il Re alquanto sbigottito, che parvero
dette con grand'enfasi, e rispose, che per amor loro
era per farlo.
</p>

<p>
Giulio Cesare di Capua informato di questo successo,
mosso da sdegno e dallo stimolo d'ambizione,
deliberò vindicarsi della ingratitudine del Re, e di
tentare (liberando la Regina) occupare il luogo di Pandolfello,
e dalla Terra di Morrone, ove dimorava,
venne in Napoli; e da poi ch'ebbe visitato il Re con
gran simulazione di amorevole servitù, disse che voleva
visitar la Regina. I Cortigiani sapendo la confidenza
che teneva col Re, l'introdussero nella camera
di lei, e gli diedero comodità di parlare quel
che gli piaceva. Allora con somma sciocchezza, fidandosi
d'una femmina ch'egli avea così atrocemente offesa,
gli disse che gli bastava l'animo di torre la vita
al Re, e così liberarla dalla servitù e miseria presente.
La Regina dubitò che non fosse opra del Re
per tentar l'animo suo, poi si risolse per raddolcire
il Re, e vendicarsi di Giulio di scoprirgli tutto, e risposegli
che n'era contentissima. La Regina confidò
il trattato al Re, e perchè lo sentisse colle proprie
orecchie, concertò col medesimo che quando Giulio
tornava, si fosse posto dietro la cortina. Tornò egli,
ed il Re intese il modo che avea pensato per assassinarlo;
ma quando uscì del cortile, volendo porre il
piede alla staffa, fu pigliato, e con lui il suo Segretario
e condotti nel Castel Capoano e convinti, furono
di là a due dì nel mercato decapitati. Tutte queste
cose fur fatte in cinque mesi dal dì che Re Giacomo
era giunto in Napoli.
</p>

<p>
Il Re avendo con l'esperienza di Giulio Cesare
<span class="pagenum" id="Page_280">[280]</span>
conosciuto che cervelli si trovavano allora nel Regno,
cominciò a guardarsi, e ad allargarsi da que' Baroni
e Cavalieri che solevano trattare familiarmente seco;
e dall'altra parte ogni dì andava allargando la strettezza,
in che avea tenuto la Regina, e le mostrava
d'esserle obbligato per la fede che avea trovata in
lei; ma con tutto ciò non voleva che fosse corteggiata,
e perseverava la guardia dell'importuno Franzese,
con la quale perseverò ancora la mal contentezza della
città, perchè pochissimi aveano adito al Re e niuno
alla Regina; ed in questo modo si visse dal principio
dell'anno 1415 sin al settembre seguente.
</p>

<p>
In questo mese avvenne che il Re avendo data licenza
alla Regina d'andare a desinare ad un giardino
d'un mercatante fiorentino; quando per la città s'intese
che la Regina era uscita, vi accorse un gran
numero di Nobili insieme e di Popolani che andarono
a vederla, e la videro di maniera che a molti
mosse misericordia; ed ella ad arte quasi con le lagrime
agli occhi, e sospirando benignamente riguardava
tutti e pareva che in un compassionevole silenzio
dimandasse a tutti ajuto. Erano allora tra gli altri
corsi a vederla Ottino Caracciolo, unito con Annecchino
Mormile Gentiluomo di Porta Nova che avea
grandissima sequela dal Popolo. Questi accordati tra
loro di pigliar l'impresa di liberar la Regina, andarono
a concitar la Nobiltà e la Plebe, e con grandissima
moltitudine di gente armata ritornarono a quel
punto che la Regina volea ponersi in Carretta, e fattosi
far luogo da' Cortigiani, dissero al Carrettiere che
pigliasse la via dell'Arcivescovado. La Regina ad alta
voce gridava: <i>Fedeli miei per amor di Dio non m'abbandonate
ch'io pongo in poter vostro la vita mia ed
<span class="pagenum" id="Page_281">[281]</span>
il Regno</i>: e tutta la moltitudine gridava ad alta voce:
<i>Viva la Regina Giovanna</i>. I Cortigiani sbigottiti fuggirono
tutti al Castel Nuovo a dire al Re il tumulto,
e che la Regina non tornava al castello. Il Re dubitando
di non essere assediato al Castel Nuovo, se ne
andò al Castel dell'Uovo. Fu grandissima la moltitudine
delle donne che subito andarono a visitar la Regina,
ed i più vecchi Nobili di tutti i Seggi si strinsero
insieme, e parendogli che non conveniva che la
Regina stesse in quel palazzo, la portarono al castello
di Capuana, e fecero che 'l Castellano lo consignasse
alla Regina. La gioventù tutta amava questa briga,
e gridava che si andasse ad assediare il Re; ma i più
prudenti di tutti i Seggi giudicavano che questa infermità
della città era da curarsi in modo che non si
saltasse da un male ad un altro peggiore; perchè prevedevano
che la Regina vedendosi libera d'ogni freno,
darebbe se, ed il Regno in mano di qualche altro adultero
più insopportabile. Perciò cominciarono a pensare
del modo da tenersi, per reprimere l'insolenza
del Re, e tenere alquanto in fren la Regina; onde
fecero Deputati d'ogni Seggio, che andarono a trattare
col Re l'accordo. Il Re non sperando da' suoi
alcun presto soccorso, fu stretto di pigliarlo in qualunque
maniera che gli fosse proposto, e fur conchiuse
queste Capitulazioni: <i>Che sotto la fede de' Napoletani
venisse egli a starsi con la moglie: che concedesse
alla Regina, come a legittima Signora del Regno che
si potesse ordinare e stabilire una corte conveniente,
e fosse suo il Regno, come era già stato capitolato
dal principio che si fece il matrimonio: ch'egli stesse
col titolo di Re ed avesse 40 mila ducati l'anno da
mantener sua Corte, la quale per lo più fosse di Gentiluomini
napoletani.</i> E così fu fatto.
</p>

<div class="chapter">
<p>
<span class="pagenum" id="Page_282">[282]</span>
</p>

<h3 id="lib25cap2">CAPITOLO II.
<span class="smaller"><i>Prigionia del Re <span class="smcap">Giacomo</span>; sua liberazione per la mediazione
di <span class="smcap">Martino V</span>, eletto Papa dal Concilio
di Costanza; sua fuga e ritirata in Francia dove si
fece Monaco; ed incoronazione della Regina <span class="smcap">Giovanna</span>.</i></span></h3>
</div>

<p>
La Regina Giovanna volendo ordinar sua Corte,
pose l'occhio e 'l pensiero sopra Sergianni Caracciolo,
e lo fece Gran Siniscalco: era Sergianni di più di
quarant'anni, ma era bellissimo e gagliardo di persona
e Cavaliere di gran prudenza. Fece Capo del
Consiglio di Giustizia Marino Boffa, Dottore e Gentiluomo
di Pozzuoli, al quale diede per moglie Giovannella
Stendarda erede di molte Terre: diede l'Ufficio
di Gran Camerario al Conte di Fondi di casa
Gaetana; e si riempiè la Corte di belli e valorosi
giovani, tra' quali i primi furono, Urbano Origlia ed
Artuso Pappacoda, e fece cavare dal carcere Sforza,
e lo restituì nell'Ufficio di Gran Contestabile; ed essendo
innamorata di Sergianni, ogni dì pensava come
potesse togliersi d'avanti il Re, per goderselo a suo
modo. Ma Sergianni prudentemente le disse che usando
ella violenza al Re così tosto, tutta Napoli saria
commossa ad ajutarlo; poichè l'accordo era fatto sotto
fede de' Napoletani, e che bisognava prima con beneficj
e grazie acquistarsi la volontà de' primi di tutti
i Seggi, perchè si dimenticassero con l'utile proprio
di rilevare il Re; e così s'operava che ogni dì la Regina
distribuiva gli Ufficj, in modo che ne partecipassero
<span class="pagenum" id="Page_283">[283]</span>
non solo i Seggi, ma i primi del Popolo.
Con questo la città stava tutta contenta. Soli Ottino
Caracciolo ed Annecchino Mormile stavano pieni di
dispetto e di sdegno, e si andavano lamentando della
ingratitudine della Regina ch'essendo stata liberata da
loro di così dura servitù, non avesse fatto niun conto
di loro; del che essendo avvisato Sergianni, proccurò
che la Regina donasse ad Ottino il Contado di Nicastro
che fu cagione di far venire Annecchino in
maggior furore. E perchè Sergianni stava geloso di
Sforza di ch'era maggior di lui di dignità e di potenza,
e stando in Corte, poteva superarlo ne' Consigli e cacciarlo
dalla grazia della Regina, la di cui lascivia gli
era ben nota, cercò di allontanarlo dalla Corte con
una occasione che Braccio da Montone Capitano di
ventura famosissimo che avea occupata Roma, teneva
assediato, per quel che s'intese, il castel S. Angelo,
il qual si tenea con le bandiere della Regina; onde
propose in Consiglio che si mandasse Sforza a soccorrerlo,
forse con speranza che Braccio l'avesse da
rompere e ruinare, e così ordinò la Regina che si facesse.
</p>

<p>
Toltosi davanti Sforza, determinò mandarne anche
via Urbano Origlia che per la bellezza e valor suo,
armeggiando, ogni dì saliva più in grazia della Regina,
e sotto spezie d'onore lo relegò in Germania,
mandandolo Ambasciadore della Regina al Concilio in
Costanza, dove si trattava di toglier lo Scisma che era
durato tant'anni, e dove avanti all'Imperador Sigismondo
erano ragunati Ambasciadori di tutti gli altri
Principi cristiani, a promettere di dare ubbidienza
al Pontefice che sarebbe stato eletto in quel Concilio.
Restato dunque Sergianni padrone della casa della
<span class="pagenum" id="Page_284">[284]</span>
Regina, cominciò a pensare di restar solo padrone
ancora della persona, e fece opera che la Regina una
sera cenando col Re, disse che volea che cacciasse
dal Regno tutti i Franzesi; e 'l Re rispose che bisognava
pagargli quel che l'aveano servito, seguendolo
da Francia; e replicando la Regina in modo superbo
ed imperioso che voleva a dispetto di lui che fossero
cacciati, il Re non potendo soffrir tanta insolenza,
s'alzò di tavola e se n'andò alla camera sua, e la
Regina gli pose una guardia d'uomini deputati a questo.
Il dì seguente fece fare bando che tutti i Franzesi
nello spazio d'otto dì uscissero del Regno. Costoro
vedendo il Re loro prigione, se ne andarono
subito.
</p>

<p>
A questo modo restò il Regno e la Regina in mano
di Sergianni, il quale volendosi servire del tempo,
fece che la Regina restituisse lo Stato e l'Ufficio di
Gran Giustiziere al Conte di Nola, purchè pigliasse
per moglie una sua sorella, ed un'altra ne diede al
fratello del Conte di Sarno; cosa che parve grandissima
che due donne, le quali erano pochi dì avanti
state in tratto di darsi a Gentiluomini di non molta
qualità, fossero senza dote collocate sì altamente.
</p>

<p>
Questa così presta Monarchia di Sergianni concitò
grande invidia a lui, e grande infamia alla Regina,
spezialmente appresso quelli che erano della parte di
Durazzo, e beneficati dal Re Carlo III e dal Re Ladislao,
i quali vedevano vituperata la memoria di due
gloriosissimi Re, ed il nome del più antico lignaggio
che fosse al mondo, con sì nefanda scelleraggine;
ed andavano mormorando, e commovendo i Seggi e
la plebe dicendo, che non si dovea soffrire che un Re
innocente fosse sotto la fede d'una sì nobile ed onorata
<span class="pagenum" id="Page_285">[285]</span>
città tenuto carcerato, in quella medesima casa,
dove l'adultero si giaceva colla moglie, e che potrebbe
essere che si movesse tutta la Francia a vendicar
questa ingiuria fatta al sangue reale, e fra tutti
il più veemente era Annecchino Mormile.
</p>

<p>
Ma Sergianni che fu il più savio e prudente di
quelli tempi, fece distribuire tutte quelle pensioni che
si davano a' Franzesi, a' Gentiluomini ed a' Cittadini
principali delle Piazze; e per tenersi benevola la plebe
ch'era la più facile a tumultuare, fece venire con
danari della Regina gran quantità di vettovaglie e venderle
a basso prezzo, e con questa arte fece vani tutti
gli sforzi degli emuli suoi.
</p>

<p>
Solo gli restava il sospetto di Sforza, il quale avendo
soccorso il Castel di S. Angelo, se n'era ritornato mal
soddisfatto di lui, con dire, che Sergianni a studio non
avea mandati a' tempi debiti le paghe a' soldati, per
fare, che quelli ammutinati passassero dalla parte di
Braccio; e per questo s'era fermato colle genti al
Mazzone; e senza venire a visitare la Regina si partì
di là, ed andò in Basilicata. Questa cosa diede a Sergianni
segno del mal animo di Sforza, e per potersi
fortificare, affinchè non tutte le genti d'armi, e forze
del Regno stessero in mano di Sforza, fece, che subito
venisse a soldo della Regina Francesco Orsino, il qual
allora fioriva nella riputazion dell'armi; e fece ancor
liberar Giacomo Caldora, e gli fece dar denari, acciocchè
andasse in Apruzzo a rifar le compagnie; e
fece anche sotto pretesto d'intelligenza collo Sforza
carcerare Annecchino, il quale alla venuta di Sforza
avrebbe potuto movere il popolo a riceverlo colle genti
dentro la città.
</p>

<p>
Mentre queste cose accadevano nel Regno, nella
<span class="pagenum" id="Page_286">[286]</span>
Germania i Cardinali, ed i deputati nel Concilio dopo
lungo dibattimento entrarono in Conclave, ed elessero
tutti ad una voce il giorno di S. Martino dell'anno
1417 Odone Colonna Cardinal Diacono del titolo
di S. Giorgio, che prese il nome di <i>Martino V</i> a cagion
del giorno di sua elezione, il quale fu riconosciuto
da tutta la cristianità, dandosi fine allo Scisma,
che per tanti anni avea travagliata la chiesa. I Franzesi
subito fecero istanza al nuovo Papa, ch'intercedesse
colla Regina per la libertà del Re Giacomo; e
da Urbano Origlia subito ne fu scritto alla Regina.
Ma Sergianni non mancò per riparare a questo, di
spedire subito Belforte Spinello di Giovenazzo Vescovo
di Cassano suo grande amico, e Lorenzo Teologo
Vescovo di Tricarico per ambasciadori al Papa a rallegrarsi
in nome della Regina dell'elezione e ad offerirgli
tutte le forze del Regno per la ricuperazione
dello Stato e della dignità della chiesa, promettendo
donargli, giunto che fosse in Roma, il Castel di S. Angelo
ed Ostia.
</p>

<p>
Dall'altra parte Sforza tornò con le sue genti in
Napoli, e postosi con le sue squadre ordinate alla
porta del Carmelo, per dove essendo entrato fece gridare:
<i>viva la Regina Giovanna, e mora il suo falso
Consiglio</i>. Francesco Orsino all'incontro co' suoi pigliò
l'arme, ed assaltò con tanto impeto il campo
sforzesco, che lo strinse a ritirarsi, e per la via delle
Grotte se n'andò a Casal di Principe, donde per messi
e lettere mandava sollecitando tutti i Baroni suoi amici
vecchi a liberarsi dalla tirannide di Sergianni. In effetto
ne tirò molti al suo partito, ed a due d'ottobre
venne con l'esercito alla Fragola, e di là cominciò a
dare il guasto alle ville de' Napoletani; onde per Napoli
<span class="pagenum" id="Page_287">[287]</span>
si fè grandissimo tumulto, e crescendo tuttavia
l'incomodità intollerabile di quelle cose, che sogliono
dì per dì venir a vendersi nella città, ch'erano intercette
dalli cavalli di Sforza; per riparare a' mali peggiori,
alcuni vecchi proposero, che si creassero deputati,
come furono creati a tempo della Regina Margarita,
ch'avessero cura del buono stato della città;
ed a questo i nobili ed i plebei ad una voce assentirono,
e subito furono eletti venti deputati, dieci dei
nobili ed altrettanti del popolo, i quali per pubblico
istrumento giurarono perpetua unione tra 'l popolo ed
i nobili. Questi deputati elessero tra loro dieci, cinque
de' nobili e cinque del popolo, ch'andassero a
sapere da Sforza la cagione di questa alienazione dalla
Regina e dalla città, ove avea tanti che l'amavano,
ed a pregarlo, che sospendesse l'offese, per alcuni dì,
che si tratterebbe di soddisfarlo in tutte le cose giuste:
furono accolti con grande onore da Sforza, il
quale loro rispose con molta umanità, ch'egli era buono
servidore della Regina, e che si reputava amorevole
cittadino di Napoli, e ch'era venuto là per vendicarsi
di Sergianni, maravigliandosi, che tanti signori
potenti, tanti valorosi cavalieri, quanti erano a Napoli,
potessero soffrire una servitù così brutta: ch'egli veniva
per liberargli, ed all'ultimo conchiuse, che porrebbe
in mano de' signori deputati le sue querele.
Quelli replicarono che a queste cose onorate, ch'egli
diceva, avria trovata la città grata e pronta a seguirlo;
e fu destinato un dì, in cui s'aveano da trovare tutti
i Deputati con lui, per trattare quel che s'avea da
fare; ed intanto Sforza assicurò tutti i cittadini, che
potessero venire alle loro ville e vietò le scorrerie.
</p>

<p>
Tornati ben soddisfatti nella città i Deputati, andarono
<span class="pagenum" id="Page_288">[288]</span>
alla Regina a pregarla, che concedendo quelle
cose, che giustamente chiedea Sforza, liberasse la città
di tanto pericolo, ed a' prieghi aggiunsero alcune proteste.
La Regina sbigottita non seppe dir altro: <i>andate
a vedere, che vuole Sforza da me, e tornate</i>. Quelli
senza dimora andarono al tempo determinato a trovarlo,
e pigliarono da lui i Capitoli e patti ch'egli
voleva, tra' quali i principali furono questi: <i>Che si
cacciasse dal Governo e dalla Corte Sergianni: che
si liberasse Annecchino ed alcuni altri prigioni: che
se gli dessero le paghe, che doveva avere fin'a quel
dì, e ventiquattromila ducati per li danni ch'ebbe per
la rotta datagli da Francesco Orsino</i>. La Regina pigliò
i Capitoli e disse, che voleva trattare col Consiglio
quel ch'era da fare, e risponderebbe fra due dì. Allora
Sergianni, vedendo, che non poteva resistere alla
città unita con Sforza, elesse prudentemente di cedere
al tempo, più tosto che di ponere in pericolo lo Stato
della Regina; ed innanzi alla medesima fece sottoscrivere
la volontà di quella, condennando se stesso in
esilio a Procida, e promettendo tutti gli altri patti,
che Sforza voleva: esso fu il primo ad osservare quanto
a lui toccava, perchè sapeva che Sforza non potea
molto stare a Napoli, e che l'esilio non poteva molto
durare; l'altre cose furono subito dalla Regina osservate.
</p>

<p>
Intanto Papa Martino V, sollecitato più volte dal
Re di Francia e dal Duca di Borgogna, che trattasse
la libertà del Re Giacomo, avea mandato in Napoli
Antonio Colonna suo nipote a pregarne la Regina,
più con modi d'inferiore, che di pari o maggiore;
perocchè avea designato valersi delle forze della Regina,
per ricovrar di mano de' tiranni lo Stato della
<span class="pagenum" id="Page_289">[289]</span>
chiesa. Sergianni oltre l'onore che le fece fare dalla
Regina, in particolare gli fè tali accoglienze e promesse,
che se l'obbligò in modo, che, come si dirà
appresso, cavò di quell'obbligo grandissimo frutto;
ma quanto alla liberazione del Re fece, che la Regina
promettesse farlo liberare a tempo, che stesse in più
sicuro stato, e che'l Papa fosse vicino, e la potesse
favorire in tanti spessi tumulti.
</p>

<p>
Questo esilio così vicino di Sergianni, solo in apparenza,
parve che gli avesse diminuita l'autorità,
poichè in effetto non si faceva cosa nel Consiglio o
nella Corte, che non si comunicasse con lui per continui
messi: ed in questo mentre Antonio Colonna
andò tanto mitigando l'animo di Sforza, che non
stava più con quell'odio intenso per abbassarlo. Il Papa
intanto da Mantova era venuto a Fiorenza; onde la
Regina elesse Sergianni, che in suo nome andasse a
dargli ubbidienza e a rassegnargli quelle Fortezze, che
Re Ladislao avea lasciato con presidii nello Stato della
Chiesa. Antonio Colonna andò insieme con lui, ed
avanti che fossero a Fiorenza, Sergianni gli rassegnò
la Fortezza d'Ostia, il Castel di S. Angelo e Cività
Vecchia, e poi passò a Fiorenza. Così di quanto Ladislao
avea conquistato nello Stato di Roma, ne fece
Giovanna dono al Pontefice Martino; ma non per questo
lasciò ella d'intitolarsi <i>Regina di Roma</i>, come suo
fratello; ond'è, che ne' suoi diplomi e capitoli si legga
anche fra i suoi titoli, <i>Romae Regina</i><a class="tag" id="tag266" href="#note266">[266]</a>.
</p>

<p>
(Negli altri Codici e diplomi, si legge <i>Ramae</i>, non
già <i>Romae</i>, ed è più verisimile che la Regina <i>Giovanna</i>
e <i>Ladislao</i>, intitolandosi Re d'Ungheria, si dicessero
<span class="pagenum" id="Page_290">[290]</span>
anche Re di <i>Rama</i>; poichè fra i titoli di quei
Re si legge che esprimevasi anche quello di Re di
<i>Rama</i>, ch'è una provincia della Dalmazia, così allora
chiamata, posta tra la Croazia e la Servia. Così presso
<i>Aventino Annal. Boior. lib.</i> 6 si legge in un diploma
di Bela Re d'Ungaria: <i>Bela</i>, <i>Dei gratia</i>, <i>Hungariae</i>,
<i>Dalmatiae</i>, <i>Croatiae</i>, <i>Ramae</i>, <i>Serviae</i>, <i>Galliciae</i>, <i>Lodomeniae</i>,
<i>Clumaniaeque</i>, <i>Rex</i>; nè presso gli Autori
di quel Regno mancano altri diplomi di altri Re, nei
quali pur si legge lo stesso).
</p>

<p>
Giunto Sergianni a Fiorenza, fu dal Papa ricevuto
con molta umanità, e nel trattare e discorrere della
qualità del presente stato sì della Chiesa romana, sì
del Regno, si fece Sergianni conoscere per uomo
che dovea non meno per la prudenza, che per la bellezza
aver la grazia della Regina. Fece veder al Papa
che di tutti i Principi cristiani, niuno ajuto era più
spedito, e pronto per li Pontefici romani che quello
del Regno di Napoli; ed all'incontro niuna forza poter
mantenere ferma la Corona in testa a' Re di Napoli
più che i favori e la buona volontà de' Pontefici;
e con quest'arte ottenne dal Papa, che mandasse un
Cardinal Legato appostolico ad ungere e coronare la
Regina, ed a darle l'investitura del Regno<a class="tag" id="tag267" href="#note267">[267]</a>, la
quale ancorchè Giovanna l'avesse ricercata a Baldassar
Cossa che si faceva chiamare <i>Giovanni XXIII</i><a class="tag" id="tag268" href="#note268">[268]</a>,
l'era stata sempre differita; e di più che si gridasse
lega perpetua fra lei ed il Papa. Poi volendo particolarmente
per se acquistare il favor del Papa, e l'amicizia
di casa Colonna, promise al fratello, ed a' nepoti
<span class="pagenum" id="Page_291">[291]</span>
grandissimi Stati nel Regno, e si partì molto soddisfatto
dell'opera loro; e perchè a quel tempo Braccio
tenea occupato quasi tutto lo Stato della Chiesa
di là dal Tevere, promise al Papa mandargli tutto
l'esercito della Regina con Sforza Gran Contestabile,
e pigliò per terra la via di Pisa, e di là poi andò
ad imbarcarsi alle galee della Regina, ch'erano venute
per lui a Livorno, e si fermò alquanti dì in Gaeta,
fingendo d'esser ammalato, e scrisse alla Regina
quanto avea fatto, e che ordinasse che si dessero danari
a Sforza ed alle genti, acciò che potesse subito
partire; perchè dubitava che ritornando di riputazione
molto maggiore di quel ch'era partito, l'invidia non
movesse Sforza a proccurare ch'egli andasse a finir
l'esilio di Procida. La Regina per lo gran desiderio,
che avea di vederlo, fece subito ritrovare tutti i denari
che Sforza volle, e l'avviò in Toscana in favor
del Papa; e Sergianni venne a Napoli ricevuto dalla
Regina e da' suoi seguaci, con onore grandissimo che
parea, che con questa lega trattata col Papa, avesse
stabilito per sempre lo Stato della Regina e della parte
di Durazzo; e da allora cominciò a chiamarsi e sottoscriversi
<i>Gran Siniscalco</i>: e questo fu nel 1418.
</p>

<p>
L'anno seguente nel mese di gennajo entrò in Napoli
il Legato appostolico che veniva per coronare la
Regina, e con lui Giordano Colonna fratello ed Antonio
Colonna nipote del Papa. Al Legato si uscì incontro
col Pallio, ed a' Colonnesi la Regina ed il
Gran Siniscalco fecero onori straordinarj. Questi per
la prima cosa trattarono la libertà del Re Giacomo,
per la qual dicevano che il Papa era molestato dal
Re di Francia e dal Duca di Borgogna, ed all'ultimo
l'ottennero; ed acciocchè il Re ricuperasse la
<span class="pagenum" id="Page_292">[292]</span>
riputazione perduta, i Colonnesi, quasi con tutta la
cavalleria, l'accompagnarono per la città e poi la sera
non volle ritornare al Castel Nuovo, ma a quel di
Capuana, dicendo che bisognava, che quelli che si
rallegravano della libertà sua, avessero da travagliar
di mantenerlo in quella, e non farlo andare là, dove
era in arbitrio farlo tornare in carcere, ogni volta
che a lei piacesse: e con questo acquistò pietà appresso
a' più prudenti.
</p>

<p>
Perseverando dunque il Re a starsi nel castello di
Capuana, pareva a tutti colà inconveniente che 'l Re
stesse senz'autorità alcuna, ed in Castel Nuovo si facesse
ogni cosa ad arbitrio del Gran Siniscalco; e
per questo per tutti i Seggi furono creati Deputati
alcuni Nobili principali ad intervenire col Legato appostolico
e co' Signori colonnesi, per trattare alcuno
accordo stabile tra il Re e la Regina; e non mancarono
di coloro che proposero che 'l Re dovesse coronarsi
insieme colla Regina, e che se gli giurasse omaggio.
Ciò che perturbò molto l'animo del Gran Siniscalco,
perchè questa sola era la via di abbassar
la sua autorità; e per questo deliberò di acquistar
l'animo de' Signori colonnesi, con speranza di fare
impedire per mezzo loro quella proposta; e fece che
la Regina di man propria facesse albarani di dare ad
uno d'essi il Principato di Salerno ed all'altro il Ducato
d'Amalfi, con l'ufficio di Gran Camerario, subito
che fosse coronata. Trattanto diede per moglie
Ruffa ad Antonio Colonna ch'era Marchesa di Cotrone
e Contessa di Catanzaro, la quale morì poi
senza figli, e lo Stato rimase ad Errichetta sua sorella.
Questi insieme col Legato fecero restar contenti
i Deputati della città di questo accordo; che s'avesse
<span class="pagenum" id="Page_293">[293]</span>
da mutar Castellano, e cacciar dal Castel Nuovo tutta
la guardia, e dare a Francesco di Riccardo di Ortona,
uomo di molta virtù e di molta fede, il governo del
castello con guardia eletta da lui, e che giurasse in
mano del Legato appostolico di non comportar che
la Regina al Re, nè il Re alla Regina potesse fare
violenza alcuna; e come fu fatto questo, il Re andò
a dormire con la Regina.
</p>

<p>
Ma di là a pochi dì, vedendo che avea solamente
ricovrata la libertà, ma dell'autorità non avea parte
alcuna; ed ancora vedendo che la Regina passava cinquanta
anni ed era inabile a far figli, tal che non
potea sperare successione, determinò d'andarsene in
Taranto, e di là in Francia a casa sua; e così un
dì dopo aver cavalcato per Napoli andò al Molo, e
disceso di cavallo e posto in una barca, da quella
saltò in una gran nave di Genovesi, ove erano prima
andati alcuni suoi intimi, e con prospero vento giunse
in pochi dì a Taranto, dove ricevuto dalla Regina
Maria con onore, fece opera che il Re trovasse passaggio
sicuro per Francia, e 'l provide liberalmente
di quanto bisognava, e così se n'andò, dove dicono
che al fine si facesse Monaco<a class="tag" id="tag269" href="#note269">[269]</a>. Liberata la Regina
di quella a lei cotanto molesta compagnia, diede poi
ordine per la sua incoronazione, la quale fu celebrata
nel Castel Nuovo la domenica a' 2 ottobre sopra un
pomposissimo talamo, ricevendo la corona per mano
del Legato, e fu letta l'investitura mandata dal Papa,
la quale essendosi per deplorabili esempi veduto quanto
funesto fosse stato fra noi il Regno delle femmine,
l'esclude dalla successione, sempre che vi siano maschi
<span class="pagenum" id="Page_294">[294]</span>
insino al quarto grado, siccome si legge in quella
rapportata dal Chioccarello e dal Summonte<a class="tag" id="tag270" href="#note270">[270]</a>, ed
i Napoletani giurarono omaggio alla Regina loro Signora.
</p>

<p>
(Il Breve di <i>Martino V</i> spedito a Mantua l'anno
1418 col quale si dà facoltà al Legato della Sede
Appostolica di coronare la Regina <i>Giovanna</i>, si legge
presso <i>Lunig</i><a class="tag" id="tag271" href="#note271">[271]</a>).
</p>

<div class="chapter">
<h3 id="lib25cap3">CAPITOLO III.
<span class="smaller"><i>Spedizione di <span class="smcap">Luigi III</span> d'Angiò sopra il Regno per
gl'inviti fattigli da Sforza. Ricorso della Regina
<span class="smcap">Giovanna</span> ad <span class="smcap">Alfonso V</span>, Re d'Aragona, e sua adozione;
e guerra indi seguita tra <span class="smcap">Luigi</span> ed <span class="smcap">Alfonso</span>.</i></span></h3>
</div>

<p>
La Regina Giovanna rimasa libera per la partita
del Re suo marito ed il Gran Siniscalco, a cui ora
non mancava altro, che il titolo di Re, abusandosi
del suo potere, e convertendo la sua prospera fortuna
in disprezzo d'altri e della Regina istessa, furono
cagione di maggiori perturbazioni e rovine nel
Regno: poichè solo Sforza rimanea che potea, ed era
solito di attraversarsi ed impedire la grandezza sua;
ma per una occasione che se gli presentò, entrò il
Gran Siniscalco in speranza di poterlo abbassare. Era
stato Sforza, come si è detto, mandato dalla Regina
contro Braccio che teneva invaso lo Stato della Chiesa
per combatterlo; e venutosi ad un fatto d'arme, fu
<span class="pagenum" id="Page_295">[295]</span>
Sforza da Braccio rotto nel paese di Viterbo, con
tanta perdita de' suoi veterani che parea, che non
potesse mai più rifarsi, nè ragunar tante genti che
potesse tornare in Regno, e far di quelli effetti che
avea fatti prima; onde parea che con l'amor della
plebe, con l'amicizia de' Colonnesi e con la rovina di
Sforza, fosse lo Stato del Gran Siniscalco tanto stabilito
che non avesse più che temere: divenne perciò
oltremodo insolente, e cominciò a vendicarsi di tutti
i principali de' Seggi della città ch'erano stati mediatori
a proccurar l'accordo di Sforza con la Regina,
tra' quali erano molti di Capuana. Ristrinse molto la
Corte, e levò a molti pensionarj le lor pensioni, e
riempiè la Corte di confidenti e parenti suoi: talchè
avea acceso nella Nobiltà di Napoli un desiderio immenso
del ritorno di Sforza; e benchè il Papa per
Brevi spesso sollecitasse la Regina che mandasse danari
a Sforza, perchè potesse rifar l'esercito, con diverse
scuse si oppose, ed operò che in cambio di danari se
gli mandassero parole vane; sperando di sentire ad
ora ad ora la novella che Braccio l'avesse in tutto
consumato, e per evitar lo sdegno del Papa, ogni
volta che veniva alcun Breve o imbasciata, faceva
che la Regina donasse qualche Terra di più al Principe
di Salerno ed al Duca d'Amalfi.
</p>

<p>
Sforza essendosi di ciò accorto, e vedendosi marcire,
ed essendo sollecitato per lettere da molti Baroni
del Regno a venire in Napoli, mandò un suo
Segretario a <i>Luigi</i> Duca d'Angiò figliuolo di Luigi
II sollecitandolo che venisse all'acquisto del Regno
paterno, dimostrando ancora l'agevolezza dell'impresa
con la testimonianza delle lettere de' Baroni; e ciò,
<span class="pagenum" id="Page_296">[296]</span>
per quel che si vide poi, fu con saputa anche del
Papa.
</p>

<p>
Il Duca accettò lieto l'impresa, e per lo Segretario
gli mandò 39 mila ducati, e 'l privilegio di Vicerè
e di Gran Contestabile, co' quali danari Sforza
essendo rafforzato alquanto, si avviò a gran giornate;
ed essendo entrato ne' confini del Regno, per la prima
cosa mandò alla Regina lo stendardo e 'l bastone
del Generalato; e poi confortati i suoi che volessero
andare per viaggio con modestia grandissima, portando
spiegato lo stendardo del <i>Re Luigi III</i>, che così
chiamavano il Duca, e confortando i Popoli a star
di buon animo, con grandissima celerità giunse avanti
le mura di Napoli, e si avanzò nel luogo ov'era
stato accampato l'altra volta, e cominciò ad impedire
le vettovaglie alla città, ed a sollecitarla che volesse
alzar le bandiere di <i>Re Luigi</i> lor vero e legittimo Signore.
</p>

<p>
(<i>Luigi III</i> perchè per l'impresa di Napoli non gli
fossero d'impedimento le controversie che avea con
<i>Amadeo VIII</i> Duca di Savoja, trattò pace col medesimo,
la quale fu stabilita e firmata a' 15 ottobre
del 1418, il cui stromento si legge presso <i>Lunig</i><a class="tag" id="tag272" href="#note272">[272]</a>).
</p>

<p>
Questo successo così impensato sbigottì grandemente
la Regina, e l'animo del Gran Siniscalco, parendogli
altri tumulti che li passati; poichè ci erano
aggiunte forze esterne, ed introdotto il nome di Casa
d'Angiò che avea tanti anni ch'era stato sepolto. Era
nella città una confusione grandissima, perchè quelli
della parte <i>Angioina</i> che dal tempo che il Re Ladislao
cacciò Re Luigi II padre di questo, di cui ora si
<span class="pagenum" id="Page_297">[297]</span>
tratta, erano stati poveri ed abjetti, cominciarono a
pigliar animo, e speranza di ricovrare i loro beni posseduti
da coloro della parte di <i>Durazzo</i>, e tenere segrete
intelligenze con Sforza, e molti da dì in dì
uscivano dalla città e passavano al campo. Ma quel
che teneva più in sospetto il Gran Siniscalco era che
la parte di Durazzo, la qual trovavasi tra se divisa, non
tenea le parti della Regina con quella costanza che
richiedea il bisogno, perchè gran parte di essi trattava
con Sforza di alzare le bandiere del Re Luigi,
purchè Sforza gli assicurasse che il Re donasse il
cambio di quelli beni degli Angioini, ch'essi possedevano,
a' primi possessori, senza sforzar loro a restituirgli;
oltracciò la plebe non avvezza ed impaziente
de' disagi, andava mormorando e già si vedea inclinata
a far tumulto. E quantunque il Gran Siniscalco
proccurasse far introdurre nella città vettovaglie per
via di mare, nulladimanco quando sopraggiunse da
poi la nuova certa da Genova che fra pochi dì sarebbe
in ordine l'armata del Re Luigi, al giunger
della quale si sarebbe tolto ogni sussidio di vettovaglie
che s'avea per mare, si tenne per imminente la
necessità di doversi rendere la città.
</p>

<p>
Il Gran Siniscalco prevedendo l'imminente ruina,
fece più volte ragunare il Consiglio supremo della
Regina, e dopo molte discussioni di quel che si avea
da fare, fu concluso che si mandasse un Ambasciadore
al Papa, con ordine che se non potea aver ajuto
da lui, passasse al Duca di Milano o a Venezia; ed
a questa ambasceria fu eletto Antonio Carafa soprannomato
Malizia, Cavaliere per nobiltà e prudenza di
molta stima. Costui giunto a Fiorenza, espose al Papa
il pericolo della Regina e del Regno, e supplicò la
<span class="pagenum" id="Page_298">[298]</span>
Santità Sua che provedesse; e se non poteva dar soccorso
bastante con le forze della Chiesa, oprasse con
l'altre Potenze d'Italia che pigliassero l'armi in difesa
del Regno, Feudo della Chiesa; e poi con buoni
modi gli dimostrò che facendolo avrebbe insieme mantenuta
la dignità dello Stato ecclesiastico, e la grandezza
della Casa sua; perchè la Regina per questo
beneficio avria quasi diviso il Regno a' fratelli e nipoti
di S. Santità. Il Papa rispose che si doleva che
quelli mali Consiglieri che aveano o per avarizia o per
altro tardato lo stipendio a Sforza, aveano insieme e
tirata una guerra tanto importante sovra la Regina
loro Signora, e tolto a lui ogni forza e comodità di
poterla soccorrere; perchè qual soccorso potea dar egli
a quel tempo che appena manteneva un'ombra della
dignità Pontificale con la liberalità de' Fiorentini? o
che speranza poteva avere d'impetrar soccorso dalle
Potenze d'Italia alla Regina, se non avea potuto ottenerlo
per se, e contra un semplice Capitano di ventura,
com'era Braccio, che tenea occupata così scelleratamente
la Sede di S. Pietro e tutto lo Stato ecclesiastico?
Queste parole, benchè fossero vere, il
Papa le disse con tanta veemenza, che subito Malizia
entrò in sospetto, che la venuta del Re Luigi non
era senza intelligenza del Papa; e però conobbe che
bisognava altrove rivolgere il pensiero.
</p>

<p>
Alfonso Re d'Aragona avea a quel tempo apparecchiata
un'armata per assalire la Corsica, isola dei
Genovesi: il Papa gli avea mandato un Monitorio che
non dovesse moversi contra quella Repubblica, la
quale s'era raccomandata alla Sede Appostolica e contra
quell'isola, la quale era stata data da' Pontefici
passati a censo a' Genovesi; e 'l Re Alfonso avea mandato
<span class="pagenum" id="Page_299">[299]</span>
Garsia Cavaniglia Cavalier Valenziano Ambasciadore
al Papa per giustificar la cagion della Guerra;
il quale non avendo avuto niente più cortese risposta
di quella che avea avuta Malizia, si andava lamentando
co' Cardinali del torto che si faceva al suo Re;
ed un di Malizia incontrandolo gli disse che alla gran
fama che teneva Re Alfonso, era impresa indegna
l'isola di Corsica, massimamente dispiacendo al Papa,
e che impresa degna d'un Re tanto famoso saria girare
quell'armata in soccorso della Regina, sua padrona oppressa
e posta in tanta calamità, dalla quale impresa
nascerebbe eterna ed util gloria, aggiungendo a' Regni
che avea, non Corsica ch'era uno scoglio sterile e
deserto, ma il Regno di Napoli, maggiore ed il più
ricco di quanti Regni sono nell'Universo; perchè la
Regina ch'era vecchia e senza figli, vedendosi obbligata
da tanto e tal beneficio, non solo lo istituirebbe
erede dopo sua morte, ma gli darebbe in vita parte
del Regno, e tante Fortezze per sicurezza della successione.
Tutte queste promesse faceva Malizia, perchè
ogni dì era avvisato da Napoli che la necessità
cresceva, e che la città non si potea tenere senza presto
o speranza di presto soccorso. Il Cavaniglia disse
che tenea per certo che il Re per la sua magnanimità,
e per tante offerte avrebbe accettata l'impresa
e lo confortò ad andar a trovarlo in Sardegna dove
era. Non tardò punto di ciò Malizia ad avvisar la
Regina, e mandò con una Fregata Pascale Cioffo Segretario
di lei che avea condotto seco che se alla Regina
piaceva ch'egli andasse a trattar questo, gli mandasse
proccura ampissima e conveniente a tanta importanza;
ed egli tolto commiato dal Papa andò ad
aspettar la risoluzione a Piombino. Andò con tanta
<span class="pagenum" id="Page_300">[300]</span>
celerità la Fregata, e trovò con tanto timore la Regina
ed i suoi che si spese poco tempo in consultare;
onde Pascale in sette dì ritornò a Piombino con tutta
la potestà che potesse avere o desiderare; e Malizia
subito partito con vento prospero giunse in Sardegna
e impetrata udienza dal Re Alfonso, gli espose i desiderj
della Regina; e per maggiormente invogliarlo
all'impresa, gli disse ch'egli avea avuta da lei potestà
grandissima di trasferire per via d'adozione la
ragione di succedere al Regno dopo i pochi dì ch'ella
potrà vivere e consegnare ancora in vita di lei buona
parte del Regno. Il Re rispose che gli dispiaceva degli
affanni della Regina, e ch'egli teneva animo di
soccorrerla per proprio istituto: e non già con animo
di acquistar il Regno, avendone tanti che gli bastavano;
ma che bisognava che ne parlasse con suoi Consiglieri;
ed il dì seguente fece adunar il Consiglio.
Que' del Consiglio tutti dissuasero al Re l'impresa;
ma Alfonso senza dar segno della volontà sua, mandò
a chiamar Malizia, e gli disse il parere de' suoi Baroni;
ma che con tutto ciò voleva soccorrere la Regina,
e che avrebbe mandate per allora sedici galee
ben armate insieme con lui, e che avrebbe anche mandata
una quantità di moneta, perchè si fossero soldati
uomini d'arme italiani, e poi sarebbe venuto
anch'egli di persona a veder la Regina. Malizia lodò
il pensiero di Sua Maestà, e promise che la Regina
ancora avrebbe aggiunto tanto del suo, che avessero
potuto soldar Braccio ch'era in quel tempo tenuto il
maggior Capitano d'Italia e fierissimo nemico di Sforza.
Il dì seguente il Re fece chiamar il Consiglio e
manifestò la volontà sua ch'era di pigliar l'impresa;
poi ordinò a Raimondo Periglios ch'era de' primi Baroni
<span class="pagenum" id="Page_301">[301]</span>
della sua Corte, e tenuto per uomo di molto valore
che facesse poner in ordine le galee per partirsi
insieme coll'Ambasciadore della Regina. Malizia tutto
allegro, per confortar gli animi degli assediati, fece
partir subito Pascale con l'avviso che 'l soccorso verrebbe
fra pochi dì; ed egli per acquetar gli animi dei
Catalani che stavano malcontenti dell'impresa, per
istrumento pubblico in nome della Regina adottò Re
Alfonso, e promise assignargli il Castel Nuovo di Napoli,
ed il Castel dell'Uovo, e la Provincia di Calabria
col titolo di Duca, solito darsi a coloro che
hanno da succedere al Regno, e fatto questo tolse licenza
dal Re, e si pose su l'armata insieme con Raimondo.
</p>

<p>
Mentre questi apparecchi si facevano per la Regina,
il Re Luigi colla sua armata all'improvviso giunse a
Napoli, ed avendo poste le sue genti in terra, unite
con quelle di Sforza strinse la città; la quale si sarebbe
a lui resa, se opportunamente non fosse sopraggiunta
l'armata aragonese comandata dal Periglios,
che fu dalla Regina accolto con somma stima, la quale
per mostrar la ferma deliberazione del suo animo, acciocchè
Alfonso e que' del suo Consiglio non ne dubitassero,
il dì seguente per atto pubblico ratificò l'adozione
e tutti i capitoli stipulati in Sardegna, e fu dato
ordine, che negli stendardi ed in molti altri luoghi
fossero dipinte l'arme d'Aragona quarteggiate con quelle
della Regina, e fu bandita per tutto l'adozione e la
lega perpetua. Si mandò ancora a soldare Braccio da
Perugia, il quale non volle venire, se, oltre il soldo,
la Regina non gli dava l'investitura di Capua e dell'Aquila
che avea dimandata.
</p>

<p>
Intanto Aversa erasi resa al Re Luigi, e crescendo
<span class="pagenum" id="Page_302">[302]</span>
tuttavia la parte angioina, fu mandato a sollecitar
Braccio, il qual venuto con tremila cavalli, ruppe
Sforza, che gli contrastava il passo e venne a Napoli,
dove dalla Regina fu caramente accolto.
</p>

<p>
Re Alfonso ch'era passato in Sicilia, ancorchè fosse
stato più volte sollecitato dalla Regina a venir presto,
ed egli andava temporeggiando, avendo intesa la venuta
di Braccio in Napoli, partì da Sicilia con l'armata
e se ne venne ad Ischia. La Regina mandò il
G. Siniscalco ad incontrarlo con alquanti Baroni, il
qual dopo le lodi e grazie, resegli da parte di lei,
l'invitò a passare coll'armata al Castel dell'Uovo, da
dove la Regina voleva farlo entrare in Napoli con
quella pompa ed apparato, che conveniva ad un tanto
Re e suo liberatore. Il G. Siniscalco rimase poco contento,
vedendo il Re così bello di persona, valoroso,
magnanimo e prudente; ed oltre di ciò la compagnia
di tanti onorati Baroni aragonesi, castigliani, catalani,
siciliani ed altre nazioni soggette al Re, perchè dubitava
che l'autorità sua in breve sarebbe in gran parte,
e forse in tutto diminuita ed estinta, e si ricordava
bene dell'esito del Conte Pandolfello, temendo, che
tanto peggio potea succedere a lui, quanto che questo
Re era di maggior ingegno, valore e potenza, che non
era stato Re Giacomo; con tutto ciò ingegnossi coprire
questo suo sospetto e fece disporre apparati magnifici
per l'entrata d'Alfonso in Napoli. Il Re nel dì statuito,
avendo cavalcato con gran pompa per la città,
fu condotto al Castel Nuovo, dove la Regina discese
sin alla porta, ricevendolo con ogni segno di amorevolezza
e di letizia, e da poi che l'ebbe abbracciato,
gli consignò le chiavi del castello, ed il rimanente di
quel dì e molti altri appresso si passarono in feste e
<span class="pagenum" id="Page_303">[303]</span>
conviti, ed in questi dì in presenza di tanti Baroni,
e di quasi tutta la nobiltà e popolo, dal Re Alfonso
e dalla Regina si ratificarono l'adozione e tutti i capitoli
poc'anzi ratificati con Periglios, e sotto il dì 8
di luglio di quest'anno 1421 se ne stipulò nuovo istromento,
che, oltre Chioccarello<a class="tag" id="tag273" href="#note273">[273]</a>, si legge presso il
Tutino, che l'ha fatto imprimere nel suo libro de' G.
Contestabili.
</p>

<p>
Giunto Alfonso colla sua armata in Napoli, s'accese
più fiera la guerra in Terra di Lavoro col Re
Luigi, il quale fortificato in Aversa, che se l'era resa,
avea posta quella provincia in confusione. Alfonso
dall'altra parte stimolato dal G. Siniscalco andò a
porre l'assedio ad Acerra, che era allora posseduta
da Giovanni Pietro Origlia nemico di Sergianni. E
Braccio nel medesimo tempo avendo assaltato l'esercito
di Sforza, faceva premurose istanze, che se gli
dasse la possessione di Capua; ed andandosi dalla
Regina temporeggiando, Braccio andò a lamentarsene
col Re Alfonso, il quale per non disgustar quel Capitano
Indusse la Regina a consegnargliela. Tenendo
ancor Alfonso assediata Acerra, Martino V temendo,
che finalmente Alfonso (di cui si era scoperto nemico,
per la mano che avea avuta a far venire Re
Luigi) non rimanesse superiore, spedì due Cardinali
per pacificare questi due Re; e mentre trattavano col
Re Alfonso le condizioni della pace, Alfonso dubitando
che non fossero venuti per dargli parole, non volle
tralasciar l'assedio di quella città, e cominciò a batterla
più fortemente che prima, non ostante la gagliarda
resistenza degli Acerrani.
</p>

<p>
<span class="pagenum" id="Page_304">[304]</span>
</p>

<p>
I due Cardinali per la forte difesa di quella piazza
vedendo la grande strage che ne seguiva e che sarebbe
riuscito vano il disegno d'Alfonso, lo pregarono che
non volesse esporre a tanto pericolo i suoi, promettendo
che Papa Martino avria almeno presa in sequestro
Acerra, sì che non avrebbe potuto nuocere
allo Stato della Regina Giovanna, e, conchiudendosi la
pace, l'avrebbe forse assignata a lei. Il Re piegato ai
prieghi de' Cardinali levò l'assedio; e Luigi chiamò a
se i presidii e fece consignare Acerra in deposito ai
Legati appostolici; ed il Re Alfonso si ritirò a Napoli
e Braccio co' suoi a Capua. Fu conchiusa tregua fra
questi due Re per tanto spazio, quanto parea, che
bastasse per trattare la pace; e poco da poi il Re Luigi
andò a trovar Papa Martino, e lasciò Aversa e gli
altri luoghi alli medesimi Legati; e Sforza ebbe per
patto nella tregua di potersene andare a star a Benevento,
ch'era suo.
</p>

<p>
Martino V era tenuto da Alfonso in freno, perchè sebbene
col Concilio di Costanza fosse cessato lo scisma,
e Gregorio XII e Giovanni XXIII avessero ubbidito
a quello e deposto il pontificato; nulladimanco Benedetto
XIII Antipapa ancor viveva ostinato, e s'era
fatto forte in un luogo inespugnabile in Spagna, chiamato
Paniscola, dove con pertinacia grandissima accompagnato
da quattro Cardinali conservava ancora
il nome e' contrassegni della pontifical dignità, e voleva
morire col titolo di Papa, ancorchè da nazione alcuna
non fosse ubbidito. Re Alfonso ponendo in gelosia
Martino e dimostrando, che se non avesse favorito le
parti sue, avrebbe fatta dare ubbidienza da tutti i suoi
Regni all'Antipapa, ottenne pochi mesi da poi, che il
Papa gli facesse consignare non pure Acerra ma tutte
<span class="pagenum" id="Page_305">[305]</span>
le terre, che i Legati tenevano sequestrate. In Napoli
si fece grand'allegrezza, perchè parea, che la guerra
fosse finita, tenendosi l'Aquila solamente per se alla
divozione del Re Luigi; onde Alfonso per togliersi
d'avanti Braccio, gli comandò che andasse ad espugnarla:
Braccio ne fu molto contento; poichè per virtù
de' patti, quando venne a servire la Regina ed Alfonso,
gli era stata promessa. Così la provincia di Terra di
Lavoro restò libera, ed in Napoli i partigiani della
Regina viveano assai quieti.
</p>

<div class="chapter">
<h3 id="lib25cap4">CAPITOLO IV.
<span class="smaller"><i>Discordie tra <span class="smcap">Alfonso</span>, e la Regina <span class="smcap">Giovanna</span>, la quale
rivoca l'adozione fattagli, e adotta <span class="smcap">Luigi</span> per suo
figliuolo.</i></span></h3>
</div>

<p>
Ma non durò guari nel Regno questa quiete, poichè
nel mezzo della Primavera di quest'anno 1422
venne una peste in Napoli, che obbligò il Re e la
Regina di andare a Castellamare; ma non potendo questa
Città mantenere due Corti Regali, andarono amendue
a Gaeta, dove appena giunti, furono visitati da
Sforza, che partito da Benevento venne ad inchinarsi
ad Alfonso. Fu Sforza da Alfonso accolto con grande
umanità e cortesia: tanto che sorpreso da tanta gentilezza
andava predicando la generosità e clemenza
di un tanto Re. Ciò che diede esempio a gran numero
di Baroni della parte Angioina, che facessero il
medesimo; laonde molti che aveano offeso la Regina,
ed il Gran Siniscalco, confidati alle parole di Sforza,
andarono con grandissima fiducia ad inchinarsi ad Alfonso,
<span class="pagenum" id="Page_306">[306]</span>
e furono benignamente da lui accolti, giurandogli
fedeltà, con dispiacere grandissimo della Regina.
</p>

<p>
Questa fu la cagione, che siccome sino a quel dì
aveano governato ogni cosa con gran concordia, d'allora
innanzi nacquero quelle sospizioni e discordie,
che furono poi cagione d'infiniti danni; poichè il Gran
Siniscalco, ch'era lo spirito e l'anima della Regina,
non potea soffrire, che Alfonso s'avesse fatto giurare
omaggio dalle Terre prese e da' Baroni ch'erano venuti
a visitarlo perchè parea segno, che volesse pigliar
innanzi il dì della morte della Regina la possessione
del Regno contra i patti dell'adozione; e facendolo
intendere alla Regina, avea venenato l'animo di lei
di maggiore sospizione, ed obbligatala ad amarlo ogni
dì più, vedendo la cura ch'egli tenea dello stato e
della salute di lei, perchè le disse, che un dì Alfonso
l'avrebbe pigliata, e mandatala in Catalogna cattiva,
per occupar il Regno e con quello poi occupar tutta
Italia. Per questo timore la Regina deliberò guardarsi
quanto più potea, ed all'impensata si partì da Gaeta
e venne a Procida: passò poi a Pozzuoli con determinazione
di portarsi in Napoli, dove la peste dopo aver
fatta gran strage, era cominciata a cessare. Il Re Alfonso
che avea creduto, che la Regina avesse da tornare
da Procida a Gaeta, quando intese che avea
presa la via di Pozzuoli per andare a Napoli, portossi
con pochissima compagnia a visitarla in Pozzuoli, credendosi
levarle ogni sospezione; ma fu tutto il contrario,
perchè la Regina timida entrò in maggior sospetto,
onde subito che Alfonso fu partito da lei per
andare a veder Aversa, ella se ne venne per terra a
Napoli, nè volle entrare nel Castel Nuovo, ma se ne
passò al castello di Capuana. Il Re trovandosi ad
<span class="pagenum" id="Page_307">[307]</span>
Aversa fu subito avvisato di questi andamenti della
Regina, e conoscendo l'instabilità di costei, lo spirito,
l'ambizione del G. Siniscalco, dubitando che non macchinassero
qualche novità, venne subito a Napoli ed
alloggiò al Castel Nuovo, e già si vedeano intermesse
le visite tra lui e la Regina; onde ogni persona di
giudizio era in opinione che la cosa non potrà tardare
a venire in aperta rottura. Alfonso conoscendo,
che quest'alterazione di mente della Regina era per
suggestione del G. Siniscalco, credendo che levato di
mezzo l'autore delle discordie, avrebbe ottenuto dalla
Regina quanto voleva, a' 27 maggio dell'entrato anno
1423 lo fece carcerare; e poi cavalcò subito per
andare a trovar le Regina, non si sa se con animo di
scusarsi con lei della cattura di quello, o se andava
per mettersi in mano anche la Regina, e quando vedesse
di non poter piegarla a mutar vita, mandarla
in Catalogna. Ma subito che il G. Siniscalco fu preso,
ne fu avvisata la Regina, e vedendo il Re venire, gli
fece chiudere in faccia le porte del castello; onde Alfonso
rispinto sì bruttamente, ritornossene al Castel
Nuovo, ed in Napoli fu gran confusione e disordine
tra' Spagnuoli e Catalani da una parte, ed i Napoletani,
che seguivano il partito della Regina, dall'altra.
</p>

<p>
In tanta costernazione, la Regina ristretta coi primi
e più fedeli della sua Corte, consultò quello che si
avea da fare, e con voto di tutti fu risoluto di mandare
a chiamare Sforza, ed a pregarlo che per l'amicizia
antica venisse a liberarla. Sforza che in quel
tempo si trovava a Benevento molto povero, per essere
stato molti mesi senza stipendio alcuno, ebbe grandissimo
piacere di questo avviso, sperando gran cose,
perchè si confidava o di far rivocare l'adozione fatta
<span class="pagenum" id="Page_308">[308]</span>
al Re Alfonso e di far chiamare all'adozione Re Luigi
suo amico; o avere in arbitrio suo la Regina e 'l Regno
per quanto ubbidiva a lei; e senza indugio alcuno,
adunati i suoi veterani, a' quali erano arrugginite l'arme
e smagriti i cavalli, con quelli si pose in via verso
Napoli. Alfonso intendendo che Sforza veniva, inviò
Bernardo Centiglia ad incontrarlo con tutti i Baroni
catalani e siciliani e con tutti i soldati dell'armata;
e fattosi un fatto d'armi vicino le mura di Napoli,
Sforza ruppe l'esercito d'Alfonso, ed entrato dentro
la città, assediò Alfonso dentro il Castel Nuovo; e dopo
aver visitata la Regina, che l'accolse con grandi onori,
chiamandolo suo liberatore, partì da Napoli ed andò
ad assediare Aversa.
</p>

<p>
Alfonso trovandosi dopo questa rovina così solo e
senza danari da poter fare nuovo esercito, stava in
grandissima angoscia; due speranze però lo confortavano,
l'una per aver egli molti mesi innanzi comandato,
che si facesse un'altra armata in Catalogna,
perchè non voleva, non ostante l'impresa del Regno,
abbandonar quella di Corsica, ond'ora inviò subito a
sollecitarla, che venisse a soccorrerlo: l'altra era nell'esercito
di Braccio, che stava all'assedio dell'Aquila;
ma in questo facea poco fondamento, sì per l'avidità
di Braccio di pigliar l'Aquila, come ancora perchè
non sperava che i soldati Bracceschi senza nuove paghe
si movessero per soccorrerlo; con tutto ciò mandò
a chiamarlo, e ne seguì quello che avea pensato. Ma
quindici dì dopo la rotta, essendo arrivato in Gaeta
Giovanni di Cardona Capitan Generale dell'armata,
che consisteva in diece galee e sei navi grosse, avendo
inteso in che stato stava il suo Re, venne subito verso
Napoli. Furono molti che dissero che quest'armata
<span class="pagenum" id="Page_309">[309]</span>
era ordinata venisse, per lo disegno che avea fatto il
Re, se gli riusciva, di pigliar la Regina per mandarnela
cattiva in Catalogna; ed era da credere, poichè
trovandosi a quel tempo il Regno quieto senza guerra,
non bisognava che venisse armata.
</p>

<p>
Giunta l'armata vicino al molo di Napoli, il Re
comandò, che i soldati smontassero; e trovandosi nella
città gran parte dell'esercito di Sforza, che teneano
assediato Castel Nuovo, s'accese dentro le mura di
quella una crudele ed ostinata Guerra, che pose in
iscompiglio e sconvolgimenti la città con miserabili
saccheggi ed incendii, cotanto ben descritti dal Costanzo.
La Regina, scorgendo nella città tante revoluzioni,
entrò in tanto timore che le pareva essere ad
ora in ora legata da' Catalani; onde spesso si raccomandava
a molti Cavalieri, ch'erano concorsi al
castello di Capuana, che avessero cura della guardia
della sua persona e mandò subito a Sforza che stava
ad Aversa a pregarlo, che venisse tosto a liberarla da
quel pericolo assai maggiore dell'altro. Venne Sforza
in Napoli, liberò la Regina e la condusse in Nola; e
poi pigliata Aversa, la condusse là, dove fu maneggiata
una nuova adozione, che valse a far perpetui e
continui li travagli e sconvolgimenti di questo Reame.
</p>

<p>
Dall'altra parte le forze del Re Alfonso tuttavia
crescevano; perocchè, essendosi alle sue truppe aggiunte
quelle di Braccio, pensò Sforza di accrescere
il partito della Regina, per potergli fare un più vigoroso
contrasto; onde operò con la Regina che si dovesse
valere delle forze degli Angioini; ed avendogli
con solenne istromento a primo luglio di quest'anno
1423<a class="tag" id="tag274" href="#note274">[274]</a> fatto rivocare l'adozione prima fatta ad
<span class="pagenum" id="Page_310">[310]</span>
Alfonso, per cagion d'ingratitudine, che diceva averle
usato quel Re, la persuase, che adottasse Re Luigi;
e poichè la Regina si vedeva molto sola, e molti beneficati
da lei, per invidia che aveano al G. Siniscalco,
seguivano la parte del Re Alfonso o in secreto, o scovertamente,
non solo s'inchinò a chiamare Re Luigi,
ma fece ripatriare tutti gli Angioini, rendendo alla
maggior parte di loro le cose, che aveano perdute.
</p>

<p>
Ma come la Regina compiacque a Sforza di accettar
questo suo consiglio, così ancora Sforza che conoscea
ch'ella ardea di desiderio di ricovrare il Gran
Siniscalco, permise che trattasse lo scambio di lui con
alcuni de' Baroni catalani ed aragonesi. La Regina,
che non desiderava altro, ogni dì mandava a trattar
il cambio con Alfonso: il quale conoscendo la sua
pazzia, che senza vergogna alcuna avria riscosso il
Gran Siniscalco, con togliersi anche la corona di testa,
quando altramente non avesse potuto: mandò a
dirle che non bastavano nè uno nè due, ma bisognavano
darsi tutti i prigioni catalani ed aragonesi per
Sergianni. La Regina donando molte terre a Sforza
pigliò da lui tutti i prigioni che teneva che furono
questi: Bernardo Centiglia, il qual fu Capitan Generale,
Raimondo Periglios, Giovanni di Moncada, Mossen Baldassen,
Mossen Coreglia, Raimondo di Moncada, Federico
Vintimiglia, il Conte Enrique ed il Conte Giovanni
Ventimiglia e gli mandò al Re in cambio del Gran
Siniscalco, il quale fu liberato, e come fu giunto in
Aversa, ricordevole delle cose passate tra lui e Sforza,
cercò di farselo benevolo e stringerlo per via di
parentado, facendo opera che Sforza desse Chiara Attendola
sua sorella a Marino Caracciolo suo fratello.
Sergianni ch'era entrato ora in maggior grazia della
<span class="pagenum" id="Page_311">[311]</span>
Regina che fosse mai, lodò la rivocazione dell'adozione
fatta di Re Alfonso sotto titolo d'ingratitudine,
ed insisteva anch'egli che s'adottasse Re Luigi d'Angiò,
il quale si trovava ancora in Roma presso il
Pontefice Martino; poichè come Cavaliere prudente
pensava, che introducendosi un Re d'un sangue reale,
avesse estinta l'invidia e tolta la calunnia che gli
davano ch'egli volesse farsi Re; perciò furono mandati
Ambasciadori in Roma a trattare col Re Luigi
l'adozione, i quali trovarono tutta la facilità, e non
solo conchiusero col Re l'adozione con que' patti che
essi vollero; ma tirarono ancora Papa Martino a pigliare
la protezione della Regina contra Re Alfonso, ed ebbero
poca fatica a farlo, perchè il Papa, oltre di riputarsi
gravemente offeso da Alfonso che sosteneva
ancora, benchè secretamente, il partito di Benedetto
XIII, desideroso di ponere la Chiesa nello stato e
riputazione antica, desiderava che il Regno restasse
più tosto in potere del Re Luigi ch'era più debole
di forza, e che avrebbe avuto sempre bisogno de' Pontefici
romani, che vederlo caduto in mano d'Alfonso
Re potentissimo per tanti altri Regni che possedea,
per li quali era atto a dar legge a tutta Italia, non
solo a' Pontefici romani. Conchiusa dunque l'adozione,
senza dilazione di tempo condussero gli Ambasciadori
con esso loro Re Luigi, con capitolazione che avesse
da tener solo il titolo di Re, poichè avea da competere
e da contrastare con un altro Re: ma in effetto
fosse sol Duca di Calabria co' medesimi patti ch'erano
stati fermati nell'adozione del Re Alfonso.
</p>

<p>
Questa adozione fornì la Casa del Duca d'Angiò
di questa seconda razza di doppio titolo, e doppia
ragione sopra questo Reame; poichè a quello della
<span class="pagenum" id="Page_312">[312]</span>
Regina Giovanna I, dalla quale fu chiamato al Regno
Luigi I d'Angiò avo del presente, s'aggiunse quest'altro
della Regina Giovanna II, donde da poi i Re
di Francia, a' quali furon trasfusi questi diritti, pretesero
appartener loro il Reame per doppia ragione.
Quindi sursero le tante ed ostinate guerre che i due
Luigi, Carlo VIII e Francesco I mossero agli Aragonesi
ed agli Austriaci, le quali miseramente per
più secoli l'afflissero.
</p>

<p>
Re Luigi giunto ad Aversa, fu dalla Regina ricevuto
con grande onore e dimostrazione d'amorevolezza,
e dopo molte feste la Regina fece pagare un
gran numero di denari a Sforza, perchè ponesse in
ordine le sue genti per potere attendere alla recuperazione
di Napoli. Il Papa mandò Luigi Colonna Capo
delle genti ecclesiastiche, e molti altri condottieri minori
in favor della Regina; e da poi proccurò ancora
che Filippo Visconti Duca di Milano, (il quale a
quel tempo era formidabile a tutta l'Italia, e ch'era
entrato in sospetto della troppa potenza d'Alfonso)
s'unisse con lui in difesa della Regina.
</p>

<div class="chapter">
<p>
<span class="pagenum" id="Page_313">[313]</span>
</p>

<h3 id="lib25cap5">CAPITOLO V.
<span class="smaller"><i><span class="smcap">Alfonso</span> parte di Napoli, e va in Ispagna; e Napoli
si rende alla Regina <span class="smcap">Giovanna</span>. Insolenze del Gran
Siniscalco; sua ambizione ed infelice morte.</i></span></h3>
</div>

<p>
Quando Re Alfonso ebbe intesa la nuova adozione
del Re Luigi, e la confederazione del Papa e del Duca
di Milano contro di lui, cominciò a dubitare di perdere
Napoli, perchè fin a quel dì i Napoletani della parte
Angioina erano stati tanto depressi e conculcati dal Gran
Siniscalco, ch'erano divenuti Aragonesi, ed aveano piacere
di vedere in rovina lo stato della Regina e del
Gran Siniscalco; ma dappoichè intesero l'adozione del
Re Luigi, saliti in isperanza di ricovrar le cose loro,
erano per far ogni sforzo, acciocchè la città ritornasse
in mano della Regina; e già s'intendeva che da dì
in dì molti andavano in Aversa a trovare Re Luigi
in palese, e molti che non aveano ardire di palesarsi,
lo visitavano per secreti messi. Perciò Alfonso mandò
a chiamar Braccio, il quale ancora penava per ridurre
l'Aquila, che venisse colle sue genti a Napoli.
Ma Braccio che confidava, che quella Piazza si rendesse
fra pochi dì, rispose ad Alfonso, ch'era assai
più necessario conquistar quella provincia bellicosa ed
ostinatamente affezionata alla parte Angioina, che tener
Napoli, la qual solea esser di coloro, che vinceano
la campagna, e che perciò gli mandava Giacomo Caldora,
che tenea il primo luogo nel suo esercito dopo
lui, e Berardino della Carda, e Riccio da Montechiaro
<span class="pagenum" id="Page_314">[314]</span>
Colonnello di fanteria. Questi con mille e ducento cavalli,
e mille fanti vennero subito a Capua, e da
Capua, avendo inteso ch'erano venute alcune navi e
galee con genti fresche da Barzellona, vennero in
Napoli.
</p>

<p>
Dall'altra parte Sforza, avendo poste in ordine le
sue genti, persuase a Re Luigi che andasse sopra Napoli,
onde si partirono da Aversa il primo d'ottobre, e vennero
per tentare di pigliar Napoli per la porta del
mercato; ed essendo seguìto un fatto d'arme, nel
quale restò Sforza vittorioso, Re Luigi entrò in grandissima
speranza di pigliarla. Mentre Alfonso era in
questi travagli, gli vennero lettere da Spagna con avvisi,
che Giovanni Re di Castiglia suo cognato e cugino,
che si governava tutto per consiglio di D. Alvaro
di Luna, nemico alla Casa Aragona, avea messo
in carcere D. Errico d'Aragona amatissimo fratello
del Re Alfonso, perchè avea tolta per moglie D. Catarina
sorella del Re di Castiglia, contro la volontà
di lui; per la qual cagione Alfonso deliberò d'andar
in Ispagna per liberar il fratello, ed ancora per dubbio,
che il Re di Castiglia instigato da D. Alvaro,
non tentasse di occupare il Regno di Aragona e di
Valenzia, mentr'egli guerreggiava in Italia. Dunque
postosi in ordine, lasciò D. Pietro suo ultimo fratello
per Luogotenente Generale in Napoli, e partitosi con
diciotto galee e dodici navi grosse, per cammino assaltò
Marseglia, città del Re Luigi, all'improvviso
e la prese e saccheggiò e ne portò in Ispagna il Corpo
di S. Luigi Vescovo di Tolosa, e non volle tenere
quella città, per non diminuire l'esercito lasciando i
presidj, perchè credea aver di bisogno di gente assai
<span class="pagenum" id="Page_315">[315]</span>
per la guerra di Spagna, ove stette molt'anni impedito
per liberare il fratello.
</p>

<p>
Nel principio dell'anno seguente 1424 venne l'armata
di Filippo Visconti Duca di Milano, la quale
presa Gaeta, che si tenea per Alfonso, navigò verso
Napoli ove giunta, fu posto in terra l'esercito nella
porta del Mercato; onde le cose del Re Luigi sempre
più andando prospere, fur cagione che il Caldora
passasse in questo modo alla sua parte. Vedendo
il Re e la Regina che per l'assedio di Napoli bastavano
le genti del Duca di Milano, mandarono Sforza
col suo esercito a soccorrer l'Aquila, che ancora era
assediata da Braccio; ma Sforza nel passar il fiume
di Pescara si annegò: il Caldora ch'estinto Sforza,
si confidava di ottenere il luogo di Gran Contestabile,
ed esser il primo di quella parte, si voltò alla
parte della Regina, rendendo la città di Napoli; e
l'Infante D. Pietro con i migliori soldati che avea si
ritirò al presidio del castello. La festa di tutta la città
fu grandissima, il popolo concorse a saccheggiar le
case degli Spagnuoli e de' Siciliani, e la Regina fece
tornar le genti del Duca in Lombardia molto ben
soddisfatte.
</p>

<p>
Restava solo nel Regno l'esercito di Braccio, che
tenea le parti del Re Alfonso; ma il Re Luigi e la
Regina dando il bastone di Capitan Generale al Caldora,
lo mandarono a danno di Braccio; e come fu
giunto al Contado di Celano trovò le genti di Papa
Martino capitalissimo nemico di Braccio, e con quelle
e col suo esercito diede una fiera rotta alle genti di
Braccio, dove questi restò morto e Nicola Piccinino
prigione.
</p>

<p>
Con tutto che il Re Alfonso fosse stato avvisato
<span class="pagenum" id="Page_316">[316]</span>
che Napoli s'era perduta, e che l'Infante si fosse
salvato nel Castello, non volle però abbandonare le
cose del Regno e mandò a soccorrere il castello; e
pochi dì da poi comparve in Napoli Artale di Luna
mandato dal Re a liberar l'Infante dall'assedio, il
quale lasciati nel castello i migliori soldati, e grandissima
munizione di vettovaglie, si pose in mare e
se ne n'andò in Sicilia. Così la Regina ed il Re Luigi
stettero alcuni anni assai quieti, mentre che Alfonso
fu occupato nelle cose di Spagna: e benchè il Castel
Nuovo si tenesse per Re Alfonso, come si tenne poi
gran tempo, la Regina visse molti anni quieta, nel
quali anni di riposo si diede a riformare il Tribunal
della Gran Corte della Vicaria per mezzo de' <i>Riti</i> che
fece compilare, ad istituire il Collegio de' Dottori, e
ad applicare il suo animo agli studj di pace e di religione,
come diremo.
</p>

<p>
Intanto il Gran Siniscalco vedendosi nel colmo di
ogni felicità, perchè dubitava che Re Luigi nuovamente
adottato dalla Regina non tenesse la medesima
volontà che avea tenuta Re Alfonso di abbassarlo,
non volle mai che Castel Nuovo si stringesse d'assedio;
anzi più volte diede tregua ad Arnaldo Sanz che
era rimaso Castellano in nome del Re Alfonso per
tenere sospetto il Re Luigi, che sempre che volesse
mostrarsi contrario alla grandezza sua, avrebbe richiamato
il Re Alfonso. Ed in cotal modo si tenne il
castello undici anni con le bandiere d'Aragona, fin
alla morte della Regina Giovanna; e pareva cosa molto
strana che il Castellano mandasse nel tempo di tregua
a comprare nella città quel che gli bisognava e
s'intitolasse Vicerè del Regno.
</p>

<p>
Il Re Luigi, ch'era di natura mansueta, stette
<span class="pagenum" id="Page_317">[317]</span>
sempre all'ubbidienza della Regina: onde il Gran Siniscalco
operò con la medesima che donasse a quel
Re il Ducato di Calabria, e gli diede tutte le genti
sue stipendiarie che andasse a conquistarlo dalle mani
de' Ministri del Re Alfonso; ed egli restò assoluto Signore
di tutto il rimanente del Regno, nè avea altro
ostacolo che Giacomo Caldera ed il Principe di Taranto
ch'era nel Regno grandissimo Signore; onde
per assicurarsi di loro, diede una delle sue figliuole
per moglie ad Antonio Caldera figliuolo di Giacomo,
e l'altra a Gabriele Orsino fratello del Principe, dandogli
il Contado di Acerra quasi a titolo di dote. A
questo modo stabilì le cose sue che non era chi potesse
contrastare o resistere alla volontà sua; e così
disfece molte famiglie, come gli Origli, li Mormili, li
Costanzi e li Zurli, togliendo ad altri ed investendo
i suoi de' loro Stati, e distribuì a molti di Casa Caracciolo
terre e castelli. E quindi avvenne che mentre
durò la guerra fra' tre Luigi d'Angiò, col Re
Carlo III, Ladislao e la Regina Giovanna, si trovino
privilegi ed investiture di molte terre in fra di lor
contrarie fatte a diverse famiglie: e molti castelli che
in un anno mutavano due Signori, secondo le vittorie
che aveano que' Re ch'essi seguivano. Nè bastando
al Gran Siniscalco tanta autorità, aspirando sempre
a cose maggiori, dimandò alla Regina ch'essendo per
la morte di Braccio ricaduto alla Corona il Principato
di Capua che ne lo investisse; ed ella tosto ai
22 ottobre di quest'anno 1425 glie lo concedette; ma
usò per allora questa moderazione, che non si volle
intitolar mai Principe, ancorchè li parenti gliel persuadessero.
</p>

<p>
In questo medesimo anno, essendo nel precedente
<span class="pagenum" id="Page_318">[318]</span>
succeduta la morte di Benedetto XIII i due Cardinali
ch'erano rimasi presso di lui elessero per Papa
Egidio Munion Canonico di Barzellona che prese il
nome di <i>Clemente VIII</i>, il quale creò de' Cardinali, e
fece tutti gli atti da Papa; poichè ancora questo partito
era sostenuto dal Re Alfonso, irritato, come si
è veduto, contro il Pontefice Martino, perchè avea
investito Re Luigi del Regno. Nè perchè Alfonso
stasse distratto negli affari di Spagna, abbandonò mai
le cose del Regno, e proccurò in cotal guisa tener il
Papa in sospetto, sin che finalmente nell'anno 1429
non si rappacificarono insieme: per la qual cosa mandò
Martino il Cardinal di Foix Legato in Ispagna, affinchè
nelle mani di costui l'Antipapa deponesse la
carica: e per ordine d'Alfonso fu Clemente costretto
rinunziare il suo diritto, asserendo però, che non lo
sacrificava, se non se per lo bene della pace. I Cardinali
ch'egli avea creati rinunziarono anche volontariamente
al Cardinalato, ed i due vecchi Cardinali
che aveano eletto Clemente furono posti in prigione,
dove morirono poco da poi di disgusto e di miseria.
Così terminossi interamente lo Scisma, dopo aver durato
per lo spazio di cinquanta uno anni; e Martino
V restò solo ed unico Papa, riconosciuto da tutto
l'Occidente.
</p>

<p>
Ma questa riconoscenza non durò più che due anni;
poichè a' 20 febbraio dell'anno 1431 trapassò in Roma,
ove fu sepolto in Laterano; ed in suo luogo il
dì 4 del mese di marzo in eletto Michele Condolmerio
Veneziano figliuolo d'una sorella di Gregorio XII
che lo avea assunto al Vescovado di Siena ed alla
dignità di Cardinale, e fu nomato <i>Eugenio IV</i>. Questi
appena assunto al Pontificato cominciò a perseguitare
<span class="pagenum" id="Page_319">[319]</span>
i Colonnesi, perchè si dicea che aveano in mano
tutto il tesoro del Papa morto: i Colonnesi fidati
nello Stato grande che il zio loro avea dato in
Campagna di Roma ed in quello che possedevano
nel Regno di Napoli, si disposero di resistere alle
forze del Papa, e soldarono genti di guerra per difendersi
da lui. Ma il Papa avendo ciò presentito,
rinovò subito la lega con la Regina co' medesimi
capitoli che furono fatti nella lega di Papa Martino,
e richiese la Regina che gli mandasse ajuto per debellare
i suoi ribelli. Il Gran Siniscalco che non desiderava
altro che l'abbassamento de' Colonnesi per
potere sopra le loro ruine maggiormente ingrandire,
gli mandò il Conte Marino di S. Angelo suo fratello
con mille cavalli, e mandò a minacciare i Colonnesi
di togliere loro le terre che aveano nel Regno, se perseveravano
nella contumacia del Papa; e perseverando
nell'ostinazione, furono dal Papa scomunicati e privati
del Principato di Salerno e de' Contadi che tenevano
nel Regno, con disegno d'avere la maggior
parte de' loro Stati tolti e confiscati. Non contento
adunque d'esser Duca di Venosa, Conte d'Avellino,
Signore di Capua e di molte altre Terre, cominciò
a dimandare alla Regina che gli donasse il Principato
di Salerno ed il Ducato di Amalfi, con dire che se
ben gli avea donata Capua, egli non se ne voleva
intitolar Principe, perchè era certo che ogni altro Re
che succedesse al Regno, se la toglierebbe come
Terra che per l'importanza sua dev'essere sempre
unita alla Corona.
</p>

<p>
Era allora la Regina divenuta assai vecchia per gli
anni, ma molto più per una complessione sua mal
sana, che parea al tutto decrepita e schifa; e per questo
<span class="pagenum" id="Page_320">[320]</span>
il G. Siniscalco, ch'era ancora incominciato ad
invecchiare, avea lasciata la conversazione segreta, che
avea con lei; onde s'era ancora in lei, non solo intepidito,
ma raffreddato in tutto l'amore, e però alla
dimanda fattale, negò di voler dare nè Salerno, nè Amalfi;
per la qual cosa il G. Siniscalco turbato, cominciò
in opere ed in parole, ad averla in dispregio
ed in odio. In questo tempo era salita in gran favore
della Regina Covella Ruffo Duchessa di Sessa, donna
terribilissima e di costumi ritrosi, la quale per esser
nata da una zia carnale della Regina, per l'antichissima
nobiltà del suo sangue, e per essere rimasta erede
di molte terre, era superbissima e non potea soffrire
la superbia del G. Siniscalco; e per questo ogni
dì, quando gli veniva a proposito, sollecitava la Regina
che non sopportasse tanta ingratitudine in un
uomo, che da bassissima fortuna e da tanta povertà,
che avea quasi irrugginita la nobiltà, l'avea esaltato
tanto; e perchè la Regina per la vecchiezza era divenuta
stolida, ascoltava bene quel che dicea la Duchessa,
ma non rispondea niente a proposito. Ma tornando
il G. Siniscalco un giorno a parlare alla Regina,
e con qualche lusinga dimandarle di nuovo il principato
di Salerno e di Amalfi, vedendo che quella ostinatamente
negava, venne in tanta furia, per la gran
mutazione che scorgeva da quel ch'era stato per diciotto
anni, ne' quali la Regina non gli avea mai negata
cos'alcuna, che incominciò ad ingiuriarla e trattarla
da vilissima femmina con villanie disoneste, tanto
che la indusse a piangere: la Duchessa ch'era stata
dietro la porta dell'altra camera, quando intese la
Regina piangere, entrò con altre donne a tempo, che
il G. Siniscalco se ne usciva, e vedendo la Regina
<span class="pagenum" id="Page_321">[321]</span>
sdegnata per l'ingiurie fresche, cominciò fortemente
a riprenderla di tanta sofferenza, e che volesse tosto
prender partito di raffrenare così insolente bestia, la
quale un giorno si sarebbe avanzata sino a porle le
mani alla gola e strangolarla. La Regina vedendo tanta
dimostrazione d'amore e di vera passione, caramente
l'abbracciò e le disse ch'ella dicea bene, e che in ogni
modo voleva abbassarlo: la Duchessa conferì tutto con
Ottino Caracciolo nemico del G. Siniscalco: Ottino
poi lo conferì con Marino Boffa e con Pietro Palagano
fieri nemici di Sergianni. Questi conchiusero di
valersi del mezzo della Duchessa, e la persuasero, che
sollecitasse la Regina, e che l'offerisse di trovar uomini
che avrebbero ucciso il G. Siniscalco: la Duchessa
non fu pigra a tal maneggio, perchè trattandosi
a quel tempo nuovo parentado tra Giacomo Caldera
ed il G. Siniscalco, che voleva dar per moglie
a Troiano Caracciolo suo unico figliuolo, Maria figliuola
del Caldora, avvertì la Regina che questo matrimonio
per tutta Napoli si dicea, che si trattava con
disegno di dividersi il Regno fra loro e privarne lei,
onde pensasse a' casi suoi e lo facesse morire. La Regina
rispose, ch'era ben determinata e disposta di volerlo
abbassare e togliergli il governo di mano; ma
non voleva che s'uccidesse, perch'era vecchia e ne
avrebbe avuto tosto da render conto a Dio. La Duchessa,
poichè non potè ottener altro, mostrò di contentarsi,
che se gli levasse il governo di mano, e la
pregò, che fosse presta a parlare con Ottino Caracciolo
del modo, che s'avea da tenere. Conferito poi
il tutto con Ottino, conchiusero di pigliar dalla Regina
quel che poteano, ed ottener ordine di carcerarlo per
poterlo uccidere, con iscusar poi il fatto, che avendosi
<span class="pagenum" id="Page_322">[322]</span>
voluto porre in difesa erano stati costretti ad
ammazzarlo, e con questa deliberazione restarono. La
Regina fece chiamare Ottino e gli disse, che lasciava
a lui il carico di trovar il modo di porlo in carcere.
Mentre queste cose si trattavano, il G. Siniscalco
strinse il matrimonio del figliuolo colla Caldora, e per
dar piacere alla Regina dispose di far una festa reale
al castello di Capuana dove alloggiava la Regina, sperando
per tal festa riconciliarsi con lei ed indurla di
far grazia allo sposo ed alla sposa dei principato di
Salerno, ch'esso desiderava tanto. Venuto il dì deputato
alla festa, che fu a' 17 agosto di quest'anno 1432,
e quello passatosi in balli e musiche, e parte della
notte in una cena sontuosissima; il G. Siniscalco scese
all'appartamento suo e postosi già a dormire, Ottino
e gli altri congiurati, avendo corrotto un mozzo di
camera della Regina chiamato Squadra, di nazione
Tedesco, lo menarono con loro e fecero che battesse
la porta della camera del G. Siniscalco e che dicesse,
che la Regina sorpresa da grave accidente apopletico
stava male, e che voleva che salisse allora. Il G. Siniscalco
si levò ed incominciandosi a vestire, comandò
che s'aprisse la porta della camera per intender meglio
quello ch'era. Allora entrati i congiurati, a colpi
di stocchi e d'accette l'uccisero. La mattina sentendosi
per la città una cosa tanto nuova, corse tutta la
città a veder quello spettacolo miserabile, non picciolo
esempio della miseria umana: vedendosi uno, che poche
ore innanzi avea signoreggiato un potentissimo
Regno, tolti e donati castelli, terre e città a chi a lui
piaceva, giacere in terra con una gamba calzata e
l'altra scalza (che non avea potuto calzarsi tutto),
e non essere persona che avesse pensiero di vestirlo
<span class="pagenum" id="Page_323">[323]</span>
e mandarlo alla sepoltura. La Duchessa di Sessa vedendo
il corpo morto disse: <i>ecco il figliuolo d'Isabella
Sarda, che voleva contender meco</i>; poco da poi quattro
Padri di S. Giovanni a Carbonara, dov'egli avea
edificata con gran magnificenza una cappella che ancor
si vede, vennero, e così insanguinato e difformato
dalle ferite, il posero in un cataletto e con due soli
torchii accesi vilissimamente il portarono a seppellire.
Troiano suo figliuolo, da poi nella cappella istessa gli
fece ergere un superbo sepolcro colla sua statua; e
Lorenzo Valla, famoso letterato di que' tempi vi compose
quella iscrizione che ivi si legge. La Regina,
ancorchè restasse mal contenta della sua morte, pur
ordinò che fosser confiscati tutti i suoi beni come ribelle;
e concedette ampio indulto a' congiurati, che fu
dettato da Marino Boffa; e narrasi che quando innanzi
a lei si leggeva la forma dell'indulto, quando si venne
a quelle parole che dicevano, che per l'insolenza del
G. Siniscalco la Regina avea ordinato che si uccidesse,
avesse risposto in pubblico, che non mai ordinò tal
cosa, ma solamente che si carcerasse.
</p>

<div class="chapter">
<p>
<span class="pagenum" id="Page_324">[324]</span>
</p>

<h3 id="lib25cap6">CAPITOLO VI.
<span class="smaller"><i>Re <span class="smcap">Alfonso</span> tenta rientrare nella grazia della Regina,
ma in vano. Nozze di Re <span class="smcap">Luigi</span> con <span class="smcap">Margarita</span> figliuola
del Duca di Savoia; sua morte, seguita poco
da poi da quella della Regina <span class="smcap">Giovanna</span>.</i></span></h3>
</div>

<p>
Quando il Re Luigi, che stava in Calabria, ed
avea fermata la sua sede in Cosenza, intese la morte
del G. Siniscalco, si credette che la Regina lo mandasse
subito a chiamare; ma la Duchessa di Sessa,
che con questa morte era divenuta potentissima, persuase
alla Regina che non lo chiamasse, e per trattenerlo
gli fè commettere nuovi negozi in quella provincia:
e per questo si crede, che quel Re per poca
ambizione avesse perduto per se e per gli suoi successori
questo Regno; il contrario di quel che avea
fatto Re Alfonso, che per troppa ambizione se ne trovava
fuori. Era allora Alfonso in Sicilia, e quando
intese la novella della morte del G. Siniscalco, si rallegrò
molto e molto più si rallegrò quando intese,
che la Duchessa di Sessa era quella che governava;
e confidando molto in costei, venne in speranza di
essere chiamato dalla Regina, ed essere confermato
nella prima adozione. Per non mancare a questa prima
opportunità, venne con alcune galee in Ischia, che si
tenea per lui, e cominciò segretamente con messi a
pregare e trattare con la Duchessa, che avesse indotta
alle voglie sue la Regina; ed avrebbe forse questo
trattato avuto il suo effetto, se il troppo desiderio di
Alfonso non l'avesse guasto; poichè non contento del
<span class="pagenum" id="Page_325">[325]</span>
maneggio della Duchessa, mandò a trattar col Duca
di Sessa suo marito finchè alzasse le sue bandiere,
perchè di grande l'avrebbe fatto grandissimo; del che
subito che fu avvisata la Duchessa, ch'era capital
nemica del marito, non solo converse in odio l'affezione
che avea col Re Alfonso, ma accusò il marito
alla Regina del trattato che tenea di ribellarsi, e fece
che Ottino Caracciolo e gli altri del Consiglio supremo
mandassero genti d'arme per lo Stato del Duca, acciocchè
non potesse mutarsi a favore d'Alfonso, il
quale vedendosi usciti vani amendui i maneggi, fece
tregua per diece anni colla Regina, e se ne tornò con
poca riputazione in Sicilia.
</p>

<p>
Nel seguente anno 1433 Margarita figliuola del
Duca di Savoia fu sposata col Re Luigi, la quale
partita da Nizza, dopo una crudelissima tempesta, arrivò
a Sorrento molto maltrattata dal viaggio; la Regina
voleva farla condurre in Napoli, con quell'onore
che si conveniva, e mandare a chiamare il Re da Calabria,
per far celebrare con pomposità lo sponsalizio
in Napoli; ma la Duchessa di Sessa la distolse, dandole
a sentire, che si guardasse di farlo, perchè avrebbe
conturbato lo Stato, e che per quel poco tempo
che le restava di vita, volesse vivere e morire Regina
senza contrasto. E per questo la Regina, che mutava
d'ora in punto sempre pensiero, mandò solamente a
visitare la sposa ed a presentare, e di là quella Signora
andò in Calabria, dove si fece la festa in Cosenza
con le maggiori solennità che si poterono. Ma
ben tosto fu tal nodo disciolto; poichè nel mese di
novembre del seguente anno 1434, dopo avere Re
Luigi in quella state guerreggiato col Principe di Taranto,
ritirato in Calabria, tra le fatiche durate in
<span class="pagenum" id="Page_326">[326]</span>
quella guerra, e tra l'esercizio del letto con la moglie,
gli venne un accidente di febbre, del quale morì senza
lasciar di se prole alcuna. Fece testamento, e lasciò
che il corpo suo fosse portato all'Arcivescovado di
Napoli, ed il cuore si mandasse in Francia alla Regina
Violante sua madre, e questo fu eseguito subito;
ma il corpo restò nella maggior chiesa di Cosenza,
dove ancora si vede il suo tumulo; perchè non vi fu
chi si pigliasse pensiero di condurlo in Napoli. Questo
Re fu di tanta bontà, e lasciò di se tanto gran
desiderio a' popoli di Calabria che si crede, che per
questo sia stata sempre poi quella provincia affezionatissima
del nome d'Angiò.
</p>

<p>
La Regina, quando ebbe la nuova della sua morte,
ne fece grandissimo pianto, lodando la grandissima
pazienza che quel Principe avea avuta con lei, e l'ubbidienza
che l'avea sempre portata, e mostrò grandissimo
pentimento di non averlo onorato e trattato
com'egli avea meritato. E nell'entrar del nuovo anno
1435, travagliata da' dispiaceri dell'animo ed oppressa
dagli anni e da' suoi mali, rese lo spirito nel
dì 2 di febbrajo, giorno della purificazione di Maria
Vergine, in età di sessanta cinque anni, dopo averne
regnato venti e sei mesi: ordinò che fosse seppellita
alla Chiesa della Nunziata di Napoli senza alcuna
pompa, in povera ed umile sepoltura, ove ora giace.
</p>

<p>
Questa Regina fu l'ultima di Casa Durazzo: e non
avendo nè col primo, nè col secondo marito concepiti
figliuoli, durando ancor in lei l'odio contro il
Re Alfonso, fece testamento nel quale istituì erede
<i>Renato</i> Duca d'Angiò e Conte di Provenza, fratello
carnale del Re Luigi, esprimendo in quello le cagioni,
per le quali fu mossa a talmente stabilire. Ecco ciò
<span class="pagenum" id="Page_327">[327]</span>
che si legge in una particola di questo testamento,
fatta imprimere dal Tutini nel suo trattato de' Contestabili
del Regno: <i>Praefata Serenissima, et Illustrissima
Domina nostra Regina Joanna fide digna, et veridice
informata, quod bonae memoriae Dominus Papa
Martinus V per quasdam Bullas Apostolicas olim concessit
clarae memoriae Domino Ludovico III Calabriae,
et Andegaviae Duci, ipsius Reginalis Majestatis consanguineo,
et ejus filio arrogato, et ejus fratribus haeredibus,
et successoribus hoc Regnum Siciliae post
ipsius Reginalis Majestatis obitum: nec non noscens
omnes Regnicolas ejusdem Regni affectos, intentos, et
inclinatos velle unum ex germanis fratribus dicti q. Domini
Ludovici in Regem, et quod si secus fieret, vel
evenerit, fieri non posset absque maxima aspersione
sanguinis, miserabilique clade, et strage, et finaliter
calamitate, et destructione hujus Regni. Nec minus et
considerans, quod Serenissimus, et Illustrissimus Princeps
Dominus Renatus Dux Bari, etc. ipsius Majestatis
Reginalis consanguineus, praefatique quondam Domini
Ludovici germanus frater ab inclita, et Christianissima
Regia Stirpe domus Franciae, sicut ipsa Reginalis
Majestas, suam claram trahit originem; volens
praefatis futuris scandalis tacite providere, et salubriter
obviare, et per consequens votis, et desideriis dictorum
suorum Regnicolarum satisfacere, cupiensque
praeterea, quod hoc Regnum potius perveniat ad suum
clarissimum Francorum sanguinem, et inclitam progeniem,
quam ad quamvis aliam nationem: Jam dictum
Serenissimum, et Illustrissimum Principem Dominum
Renatum ejus consanguineum, ac dicti q. Domini Ludovici
ejus arrogati filii germanum fratrem, ejusdem
Regnicolis ita gratum, desideratum et acceptum, in
<span class="pagenum" id="Page_328">[328]</span>
quantum ad ipsam Serenissimam Reginalem Majestatem
spectat, et in ea est, et quod potest omni meliori
via, modo et forma quibus de jure melius, et aptius
potest et debet suum universalem haeredem, et successorem
in hoc Regno Siciliae, et in omnibus aliis
ejus Regnis, Titulis et Juribus, Actionibus, et cum
omnibus Provinciis, Juribus, Jurisdictionibus, et omnibus
pertinentiis suis quacumque vocabuli appellatione
distinctis, et ad illam spectantibus, et pertinentibus,
quovis modo, coram nobis, instituit, ordinavit et fecit,
infrascriptis legatis, et fideicommissis, dumtaxat
exceptis.</i>
</p>

<p>
Lasciò cinquecentomila ducati alla Tesoreria che
avessero da servire in beneficio della città di Napoli,
ed in mantenimento del Regno nella fede di Renato,
ed ordinò che sedici Baroni Consiglieri e Cortigiani
suoi, governassero il Regno fin alla venuta di Renato.
</p>

<div class="chapter">
<h3 id="lib25cap7">CAPITOLO VII.
<span class="smaller"><i>Politia del Regno sotto i Governadori deputati da
<span class="smcap">Giovanna</span>. Governo che da poi vi tenne la Regina
<span class="smcap">Isabella</span> moglie e Vicaria di <span class="smcap">Renato</span> d'Angiò. Guerre
sostenute da costui col Re <span class="smcap">Alfonso</span>: da cui in fine
fu costretto ad uscirne ed abbandonare il Regno.</i></span></h3>
</div>

<p>
Non meno la morte che il testamento della Regina
Giovanna pose in maggiori sconvolgimenti questo
Reame; quando prima era combattuto da due Pretendenti,
ecco che ora ne surge un terzo, cioè il Pontefice
romano. Papa Eugenio intesa la morte della
Regina, fece intendere a' Napoletani ch'essendo il Regno
<span class="pagenum" id="Page_329">[329]</span>
Feudo della Chiesa, non intendeva che fosse data
ad altri che a colui ch'egli dichiarasse ed investisse;
ed intanto che dovesse egli amministrarlo, e destinar
il Balio par reggerlo. Alfonso lo pretendeva per se
in vigor dell'adozione, e Renato in vigor di questo
testamento.
</p>

<p>
(La Bolla d'<i>Eugenio IV</i> spedita del mese di giugno
in Fiorenza nel 1445, colla quale si comanda ai
Napolitani di non riconoscere per Re nè <i>Alfonso</i>, nè
<i>Renato</i>, è rapportata da <i>Lunig</i><a class="tag" id="tag275" href="#note275">[275]</a>).
</p>

<p>
Ma i Napoletani ch'erano allora quasi tutti affezionati
alla parte Angioina, sentendo la pretensione
del Papa, se gli opposero fortemente, e si dichiararono
che non volevano altro Re che Renato, ed insino a
tanto che egli non venisse a reggerlo, dovesse eseguirsi
il testamento della Regina; in effetto furono
eletti per lo governo que' sedici Baroni destinati dalla
Regina, li quali furono Raimondo Orsino, Conte di
Nola: Baldassarre della Rat, Conte di Caserta: Giorgio
della Magna, Conte di Pulcino: Perdicasso Barrile,
Conte di Montedorisi: Ottino Caracciolo, Conte
di Nicastro e Gran Cancelliere, Gualtieri e Ciarletta
Caracciolo tutti tre Rossi: Innico d'Anna Gran Siniscalco:
Giovanni Cicinello ed Urbano Cimmino,
l'uno Nobile di Montagna e l'altro di Portanova:
Taddeo Gattola di Gaeta ed altri che si leggono nel
testamento della Regina. Questi dubitando che tal reggimento
in fine non si convertisse in Tirannia, crearono
essi venti uomini Nobili e del Popolo, i quali
furono chiamati Balj del Regno. Da costoro fu sollecitato
che si dovesse mandar tosto in Francia a notificar
<span class="pagenum" id="Page_330">[330]</span>
a Renato il testamento e volontà della Regina
ed il desiderio della città, ed a sollecitarlo che venisse
quanto prima; ed in effetto furono tosto mandati tre
Nobili a chiamarlo, e fra tanto in lor difesa chiamarono
Giacomo Caldora, al quale diedero denari, perchè
assoldasse genti; soldarono ancora Antonio Pontudera
con mille cavalli e Micheletto da Cotignola
con altrettanti, per reprimere gl'insulti d'Alfonso: ed
in cotal guisa quelli mesi che corsero tra la morte
della Regina, fin alla venuta della Regina Isabella
moglie di Renato fu governato il Regno; ond'è, che
negl'Istrumenti che si stipularono in quel tempo, non
si metteva altro Regnante, ma si diceva: <i>Sub regimine
Illustrium Gubernatorum relictorum per Serenissimam
Reginam Joannam clarae memoriae.</i>
</p>

<p>
Dall'altra parte il Re Alfonso avendo intesa la
morte della Regina, persuaso che, secondo si dicea,
quel testamento non fosse stato di libera volontà della
medesima, si apparecchiò subito a far la guerra, e
tirò molti al suo partito, come il Duca di Sessa,
quello di Fondi, il Principe di Taranto ed alcuni altri;
e sollecitato da costoro partì da Messina ove era,
e venne a Sessa, indi si portò all'assedio di Gaeta.
L'assedio di questa Piazza che durò lungo tempo,
poco mancò che non recasse ad Alfonso l'ultima sua
ruina, e se non fosse stata la magnanimità del Duca
di Milano, la guerra sarebbe finita; poichè il Duca
di Milano avendo sollecitati i Genovesi che soccorressero
quella città, nè sopportassero che il miglior
Porto del Mar Tirreno venisse in potere de' Catalani
nemici loro: i Genovesi avendo posto in mare una
potente armata, ed Alfonso all'incontro un'altra potentissima,
nella quale vi erano personaggi cotanto illustri,
<span class="pagenum" id="Page_331">[331]</span>
quanto oltre Alfonso, erano il Re di Navarra,
D. Errico Maestro di S. Giacomo, e D. Pietro suoi
fratelli, il Principe di Taranto, il Duca di Sessa, il
Conte di Campobasso, il Conte di Montorio, e grandissimo
numero d'altri Baroni del Regno di Sicilia e
d'Aragona: venutosi a' 5 agosto di quest'anno 1435
ad una battaglia nell'acque di Ponza che durò diece
ore, finalmente i Genovesi ruppero l'armata d'Alfonso,
e fecero prigionieri il Re istesso, il Re di Navarra,
D. Errico, il Principe di Taranto ed il Duca di
Sessa, con molti Cavalieri e Baroni, forse al numero
di mille; solo si salvò fuggendo ad Ischia D. Pietro
con la nave sua. Furono i prigionieri condotti a Savona,
e poi portati a Milano, dove il Duca ricevè
il Re Alfonso da ospite, non già da prigioniere, e fu
tanta la magnanimità del Duca che non solo gli accordò
la libertà; ma persuaso da Alfonso che la sicurezza
del suo Stato, era l'aver in Italia Aragonesi e non
Franzesi, perciocchè se Renato occupava il Reame
di Napoli, non resterebbe di movere il Re di Francia
a toglierli lo Stato, conchiusero insieme lega; e
con cortesia che non ebbe altra simile al Mondo,
donò la libertà a lui, a suo fratello ed a tutti gli altri
prigionieri, e prima che si fossero firmati i Capitoli
della lega, il Duca permise che il Navarra ed il
Maestro di S. Giacomo andassero in Ispagna a far
nuovo apparato per la guerra di Napoli, e che il Principe
di Taranto, il Duca di Sessa e gli altri Baroni
del Regno venissero in Napoli a dar animo ai partigiani
del Re che credeano che mai più Alfonso potesse
sperare d'avere una pietra nel Regno. Poco da
poi fu firmata la lega, ed il Duca mandò in Genova
<span class="pagenum" id="Page_332">[332]</span>
ad ordinare che si preparasse l'armata, per andare
col Re all'impresa di Napoli.
</p>

<p>
Mentre queste cose succedettero ne' nostri mari, gli
Ambasciadori napoletani, ch'erano stati mandati in Francia
a chiamar Renato, trovarono che il Duca di Borgogna,
il quale in una battaglia l'avea fatto prigione,
e che poi l'avea liberato sotto la fede di tornare, richiese
a Renato che osservandoli la fede data fosse
tornato a lui, e quando tornò lo pose in carcere: o
fosse per invidia, vedendo ch'era chiamato a così gran
Regno o fosse per far piacere a Re Alfonso: ciocchè
diede materia di discorrere, qual fosse stata maggiore,
la sciocchezza di Renato ad andarvi o la discortesia
del Duca a porlo in carcere, la quale parve tanto
più vituperosa e barbara, quanto che fu quasi nel
medesimo tempo della cortesia che fece il Duca di
Milano ad Alfonso. Gli Ambasciadori non ritrovandolo,
operarono che con loro, come Vicaria del Regno,
venisse a prenderne il possesso in vece del marito
<i>Isabella</i>, la quale con due piccioli figliuoli <i>Giovanni</i>
e <i>Lodovico</i>, sopra quattro galee Provenzali partì,
e nel principio d'ottobre giunse a Gaeta, dove dai
Gaetani fu ricevuta con molto onore ed ella lodò quei
cittadini ch'erano stati fedeli, e loro fece molti privilegj.
Passò poi a Napoli dove giunta a' 18 d'ottobre
di quest'anno 1435 fu ricevuta con somma allegrezza
di tutta la città, alla quale era venuto in fastidio il
governo della Balìa e de' Governadori, e dal Conte
di Nola le fu giurato omaggio, al cui esempio, quasi
tutti i Baroni fecero il simile; ed ella come <i>Vicaria</i>
del Re suo marito, cominciò a governare il Regno.
</p>

<p>
Questa Regina per la sua gran prudenza e bontà
fra poco tempo s'avea acquistata presso tutti grandissima
<span class="pagenum" id="Page_333">[333]</span>
benevolenza, tanto che se la fortuna non avesse
prosperate tanto le cose d'<i>Alfonso</i>, e attraversate
quelle di <i>Renato</i> suo marito, avrebbe stabilito il
Regno nella di lui posterità. Ma la lega pattuita col
Duca di Milano quando men si credea, e la libertà
data ad Alfonso ed a suoi fratelli con inaudita, e
non creduta magnanimità, pose in grande spavento la
Regina Isabella e tutta la parte Angioina. A questo
s'aggiunse, che Gaeta la quale con tanti assalti, e
con tante forze non avea potuto pigliarsi, per una
tempesta occorsa a D. Pietro fratello d'Alfonso, venne
in mano degli Aragonesi; perchè D. Pietro che stava
in Sicilia, essendosi mosso con cinque galee per andare
alla Spezie a pigliar il Re ch'era stato già liberato,
essendo arrivato ad Ischia, fu ritenuto da una
grave tempesta di mare nella marina di Gaeta; e perchè
in quella città v'era la peste, ed i Gaetani più
nobili e più facoltosi erano usciti fuori della Città,
e per caso il Governadore era morto, alcuni Gaetani
che teneano la parte del Re Alfonso andarono ad offerirsegli,
e a dargli la città in mano. D. Pietro restò
in Gaeta, e mandò Raimondo Periglio con le galee
a Porto Venere, dove trovò il Re che avuta la novella
della presa di quella Piazza, tosto si incamminò
a quella volta, ed il dì 2 febbrajo del nuovo anno
1436 vi si portò, e passarono molti mesi che senza
fare impresa alcuna andava e veniva da Gaeta a Capua
che se gli era parimente resa. S'aggiunse ancora
la ribellione del Conte di Nola, di quello di Caserta
e di molti altri Baroni che vennero al suo partito.
</p>

<p>
Questa prosperità d'Alfonso fece pensare alla Regina,
ed a coloro della sua parte di dimandar al Papa
soccorso; e furono inviati Ottino Caracciolo e Giovanni
<span class="pagenum" id="Page_334">[334]</span>
Coffa al Pontefice Eugenio a chiederlo, il quale
con molta prontezza il diede; perchè il Papa, sapendo
l'ambizione del Duca di Milano che da se solo tentava
di farsi Signore di tutta l'Italia, pensava ora
che molto maggiore sarebbe stata l'audacia sua, essendogli
giunta l'amicizia del Re d'Aragona e di tanti
altri Regni; onde mandò Giovanni Vitellisco da Corneto
Patriarca Alessandrino, uomo più militare che
ecclesiastico, con tremila cavalli e tremila fanti in
soccorso della Regina, e con questo si sollevò molto
la parte Angioina; e tanto più quanto che acquistò
l'amicizia de' Genovesi ch'erano diventati mortali
nemici del Duca e del Re d'Aragona, li quali con
grandissima fede favorirono quella parte fino a guerra
finita.
</p>

<p>
Si guerreggiò per tanto con dubbio evento per ambe
le Parti, e mentre ardea la guerra in molte parti del
Regno, il Duca di Borgogna, ricevuta una grossa taglia,
liberò <i>Renato</i>, il quale senza perder tempo si
imbarcò in Marsiglia, e con vento prospero venne a
Genova, ove a' 8 di aprile di quest'anno 1438 fu con
sommo onor ricevuto; ed avute da' Genovesi sette
altre galee sotto il governo di Battista Fregoso si
partì, e navigando felicemente, a' 9 maggio giunse
in Napoli.
</p>

<p>
(Prima di partir <i>Renato</i> da Marsiglia a' 20 gennaro
dell'anno 1438 spedì Legati ad <i>Eugenio</i>, a' quali diede
mandato di filial ubbidienza, e procura di poter transigere
col Papa ogni controversia, ed in suo nome
intervenire nel Concilio designato dal Papa, di doversi
convocare in Ferrara o in altro luogo che piacerà
ad <i>Eugenio</i>; il qual si legge presso <i>Lunig</i><a class="tag" id="tag276" href="#note276">[276]</a>).
</p>

<p>
<span class="pagenum" id="Page_335">[335]</span>
</p>

<p>
Fu a Napoli con gran festa ricevuto Renato, cavalcando
per la città con <i>Giovanni</i> suo primogenito con
giubilo ed applauso grande, e per tutto il Regno sollevò
molto gli animi della parte Angioina per la gran
fama delle cose fatte da Luigi nelle guerre di Francia
contro gl'Inglesi; la qual fama comprobò colla presenza
e co' fatti; perchè subito che fu giunto, e dai
Napoletani ricevuto come Angelo disceso dal Cielo,
cominciò a voler riconoscere i soldati ch'erano in
Napoli, e la gioventù napoletana e ad esercitargli;
onde acquistò grandissima riputazione insieme e benevolenza.
Mandò subito a chiamare il Caldora, col
quale consultò di ciò che dovea farsi per l'amministrazione
della guerra; e deliberarono, dopo essersegli
resa Scafati, di passare in Abruzzo ed all'assedio di
Sulmona.
</p>

<p>
Ma mentre che Renato era in Abruzzo colla maggior
parte della gioventù napoletana, il Re Alfonso,
al quale da Sicilia e da Catalogna eran venute molte
galee per rinforzo, andò con quindicimila persone
ad accamparsi a Napoli sopra la riva del fiume Sebeto.
I Napoletani per l'assenza del Re loro, restarono
per lo principio molto sbigottiti; ma non mancarono
poi con l'ajuto de' Genovesi di far una valida
difesa, tanto che Alfonso fu costretto a levar
l'assedio e ritirarsi a Capua, nel quale vi perdè
D. Pietro suo fratello, che vi rimase ucciso da una
palla di cannone.
</p>

<p>
Renato, ridotte tutte le terre di Abruzzo a sua devozione,
sentendo l'assedio di Napoli, per la via di
Capitanata e di Benevento tosto venne a soccorrerla;
e dopo aver tolto a' Catalani la torre di S. Vincenzo,
entrò in speranza di ricuperare il Castello Nuovo che
<span class="pagenum" id="Page_336">[336]</span>
per tanti anni era stato in mano degli Aragonesi: ordinò
per tanto al Castellano di S. Eramo che cominciasse
a danneggiarlo, poich'essendogli cominciato a
mancar la polvere ed il vitto, era impossibile potersi
difendere, ed il soccorso che avrebbe potuto venirgli
dal Castel dell'Uovo ch'era in mano d'Alfonso, era
impedito dalle navi de' Genovesi. In questo arrivarono
in Napoli due Ambasciadori di Carlo VI Re di Francia,
il quale dubitando che Renato suo parente non
ritornasse discacciato dal Regno per le poderose forze
d'Alfonso, mandò a trattar la pace tra questi Re; e
prima d'ogni altra cosa trattarono i patti della resa
del castello. Ma il Renato che stava esausto per le
spese fatte alla guerra, fece proponer ad Alfonso la
tregua per un anno, offerse di contentarsi che 'l castello
si ponesse in sequestro in mano degli Ambasciadori,
e passato l'anno si restituisse al Re Alfonso
munito per quattro mesi. Ma Alfonso che vedea le
forze di Renato tanto estenuate, elesse di perdere più
tosto il castello che dargli tanto spazio di respirare,
e con nuove amicizie riassumere forze maggiori, talchè
gli Ambasciadori franzesi se ne ritornarono senza
aver fatto altro effetto che intervenire alla resa del
castello, il qual si rese a' 24 agosto di quest'anno
1439, con patto che il presidio se ne uscisse con quelle
robe che ciascun soldato potea portarsi, non senza
dispetto d'Alfonso, il quale in faccia sua si vide perdere
quel castello che s'era per lui tenuto undici
anni, quando egli non possedeva una pietra nel Regno,
ed ora perdersi in tempo che con sì grand'esercito
possedeva le tre parti del Regno.
</p>

<p>
Compensò non però Alfonso questa perdita coll'acquisto
che fece della città di Salerno, la quale
<span class="pagenum" id="Page_337">[337]</span>
se gli rese senza contrasto, e della quale ne investì
con titolo di Principe, Ramondo Orsino Conte di Nola,
al quale l'anno avanti avea data per moglie Dianora
d'Aragona sua cugina col Ducato d'Amalfi, e poi subito
tornò in Terra di Lavoro.
</p>

<p>
La morte improvvisa seguita a' 15 di ottobre di quest'anno
di Giacomo Caldora celebre Capitano di quei
tempi indebolì in gran parte le forze di Renato; poichè
quantunque Renato avesse ad Antonio Caldora
suo figliuolo confermati tutti gli Stati paterni, e l'Ufficio
di G. Contestabile<a class="tag" id="tag277" href="#note277">[277]</a>, e di più l'avesse mandato
il privilegio di Vicerè in tutta quella parte del Regno
che gli ubbidiva; nulladimanco essendo poi venuto in
sospetto, che il Caldora tenesse secreta intelligenza
con Alfonso lo fece imprigionare. Ciò che cagionò il
maggior suo danno; poichè i soldati Caldoreschi levatisi
in tumulto, con quella facilità che fu carcerato,
colla medesima fu liberato. Antonio per questa ingiuria
avendo ragunato il suo esercito, impetrò dal Re
Alfonso tregua per 50 giorni, e venuti insieme a parlamento,
il Caldora se gli offerse con tutte le sue
genti. Intanto Acerra e poi Aversa nel 1421 si resero
ad Alfonso; onde Renato rimasto molto debole per la
partenza del Caldora, e vedendo in tanta declinazione
lo stato suo, ne mandò la Regina Isabella sua moglie
ed i figliuoli in Provenza; e cominciò a trattare accordo
ed offerire di cedere il Regno al Re Alfonso,
purchè pigliasse per figlio adottivo <i>Giovanni</i> suo primogenito,
il qual dopo la morte d'Alfonso avesse da
succedere al Regno. Ma i Napoletani che stavano ostinatissimi
ed abborrivano la Signoria de' Catalani, il
<span class="pagenum" id="Page_338">[338]</span>
confortavano e pregavano che non gli abbandonasse,
perchè Papa Eugenio, il Conte Francesco Sforza ed
i Genovesi, a' quali non piaceva che 'l Regno restasse
in mano de' Catalani, subito che avessero intesa la
ribellione del Caldora, avrebbero mandati nuovi aiuti;
e per questo lo sforzarono a lasciare la pratica della
pace: e già fu così, perchè i Genovesi mandarono
nuovi soccorsi, ed il Conte Francesco mandò a dire
che avrebbe inviati gagliardi e presti aiuti.
</p>

<p>
Ma tutti questi aiuti non poterono far argine alla
prospera fortuna d'Alfonso; poichè nel seguente anno
1442, quando meno 'l pensava, stando in Capua,
venne un Prete dell'isola di Capri ad offerire di dargli
in mano la Terra: Alfonso mandò subito con lui sei
galee, e senza difficoltà il trattato riuscì, ed ebbe quell'isola,
la quale se ben parea piccolo acquisto, tra
poco si vide che importò molto: poichè una galea
che veniva da Francia, avendo corsa fortuna e credendo
che l'isola fosse a devozione del Re Renato,
pose le genti in terra, le quali furono tutte prese dagli
isolani e si perderono con la galea ottantamila scudi,
che si mandavano a Renato per rinforzo: il che parve
che avesse tagliato in tutto i nervi e le forze di Renato,
poichè con quelli danari avria potuto prolungare
buon tempo la guerra.
</p>

<p>
Così vedendo Re Alfonso, che la fortuna militava
per lui, andò ad assediar Napoli dove accampato, vedendo
quella città tanto indebolita di forze, che appena
poteano guardare le porte e le mura, mandò
parte delle genti ad assediar Pozzuoli, che dopo valida
resistenza si rese con onorati patti; indi mandò
a tentare la torre del Greco, che si rese subito: poi
per tenere più stretta la città di Napoli fece due parti
<span class="pagenum" id="Page_339">[339]</span>
dell'esercito, una parte ne lasciò alle paludi che sono
dalla parte di levante con <i>D. Ferrante</i> suo figliuol
bastardo e l'altra condusse ad Echia, e s'accampò a
Pizzofalcone. La città fece valida difesa, ma introdotte
per un acquedotto le genti di Alfonso dentro la città
di Napoli, a' 2 giugno di quest'anno 1442 fu presa;
e benchè l'esercito aragonese, irato per la lunga resistenza,
avesse cominciato a saccheggiar la città, il
Re Alfonso con grandissima clemenza cavalcò per le
strade con una mano di Cavalieri e di Capitani eletti,
e vietò a pena della vita che non si facesse violenza
nè ingiuria a' cittadini, sicchè il sacco durò solo quattro
ore, nè si sentì altra perdita che di quelle cose,
che i soldati poteano nascondere, perchè tutte le altre
le fece restituire.
</p>

<p>
Renato, ridotto nel Castel Nuovo, permise a Giovanni
Cossa, ch'era Castellano del castel di Capuana,
che rendesse il castello per cavarne salva la moglie
ed i figli; ed il dì seguente essendo arrivate due navi
da Genova piene di vettovaglie, in una di esse montò
con Ottino Caracciolo, Giorgio della Magna e Giovanni
Cossa, e fatta vela si partì, mirando sempre
Napoli, sospirando e maledicendo la sua rea fortuna,
e con prospero vento giunse a porto Pisano, e di là
andò a trovare Papa Eugenio ch'era in Fiorenza, il
quale fuor di tempo gli diede l'investitura del Regno,
confortandolo che si sarebbe fatta nuova lega per farglielo
ricuperare: Renato, che non vide altro che parole
vane, gli rispose, che voleva andarsene in Francia,
acciocchè non facessero mercatanzia di lui i disleali
Capitani italiani; e perch'era debitore di grandissima
somma di denari ad Antonio Calvo genovese,
che l'avea lasciato Castellano del Castel Nuovo di
<span class="pagenum" id="Page_340">[340]</span>
Napoli, poichè vide che da Papa Eugenio non avea
avuto altro che conforto di parole, scrisse ad Antonio
che cercasse di ricuperare quel che dovea avere,
vendendo il castello al Re Alfonso, come fece.
</p>

<p>
Ecco il fine della dominazione degli <i>Angioini</i> in
questo Reame, li quali da Carlo I d'Angiò insino alla
fuga di Renato l'aveano governato centosettantasette
anni. Ecco come fu trasferito in mano degli <i>Aragonesi</i>,
che da poi lo tennero settantadue anni. Ma Renato
partendo portò seco in Francia tali semi di discordie
e di crudeli guerre, che lungamente turbarono il Regno;
poichè i Re di Francia succeduti nelle di lui
ragioni ed a quelle di suo figliuolo <i>Giovanni</i>, spesso
lo combatterono; e quantunque sempre con infelice
successo, non è però che non fossero stati cagione di
grandissimi sconvolgimenti e disordini, come si vedrà
ne' seguenti libri di quest'Istoria.
</p>

<div class="chapter">
<h3 id="lib25cap8">CAPITOLO VIII.
<span class="smaller"><i>De' Riti della Gran Corte della Vicaria; e de' Giureconsulti
che fiorirono nel Regno di <span class="smcap">Giovanna II</span> e
di <span class="smcap">Renato</span>: e da' quali fosse compilata la famosa
prammatica nominata la Filingiera.</i></span></h3>
</div>

<p>
Quantunque durante il governo di questa Regina
e di Renato fossesi veduto il Regno cotanto sconvolto
e da crudeli guerre combattuto, a tal che le lettere
e le discipline furon poco coltivate e molto meno esercitate,
e Giovanna per suoi laidi ed instabili costumi,
avesse contaminata la Sede Regale e posto in
disordine tutto il Reame; non è però, che affatto presso
<span class="pagenum" id="Page_341">[341]</span>
di noi fossero mancate le lettere ed i Giureconsulti, e
non rilucesse fra tante laidezze qualche raggio di virtù
in quella Regina; poichè meritò molta lode e commendazione
per essere stata tutta amante della giustizia
e tutta intesa a riformare i Tribunali, e non permettere
in quelli sordidezza alcuna ne' suoi Ministri
e ne' loro Ufficiali minori. Ella col consiglio de' suoi
savj tolse molti abusi, riformò molte cose, perchè la
giustizia fosse ben amministrata, ed i litiganti non fossero
angariati nelle spese degli atti e delle liti. A questo
fine ridusse in miglior forma i <i>Riti</i> del Tribunale
della Gran Corte, e molti altri ne stabilì di nuovo.
</p>

<p>
Questo Tribunale era riputato ancora supremo, non
solo della città ma di tutto il Regno, al quale essendosi
unito l'altro del Vicario, queste due Corti unite
insieme componevano il più eminente pretorio del Reame.
La città di Napoli, ancorchè avesse la corte del
suo Capitano, nulladimanco non avendo questa, se
non la cognizione delle sole cause criminali sopra le
persone del suo distretto, nè potendo conoscere delle
civili e molto meno delle feudali, di quelle di Maestà
lesa e di molte altre più gravi<a class="tag" id="tag278" href="#note278">[278]</a>; e potendosi da
quella appellare alla Gran Corte, siccome di tutte le
altre Corti delle città del Regno, non era perciò in
molta considerazione; e fu poi tanta la sua declinazione,
che nel Regno degli Aragonesi s'estinse affatto,
e la cognizione delle sue cause passò pure, e s'incorporò
nel Tribunale della Vicaria.
</p>

<p>
Siccome fu rapportato nel 20 libro di quest'istoria,
era composto questo Tribunale di due Corti, di quella
del G. Giustiziere, detta <i>Cura Magistri Justitiarii</i>, e
<span class="pagenum" id="Page_342">[342]</span>
dell'altra chiamata <i>Cura Vicarii</i> ovvero <i>Vicaria</i>. Per
le molte ordinazioni de' predecessori Re angioini, essendosi
vicendevolmente comunicate le giurisdizioni di
queste due Corti, venne col correr degli anni a farsene
una, chiamata perciò come ivi si disse <i>Gran Corte
della Vicaria</i>: riputandosi inutile considerarle come due
Tribunali distinti, e dove dovessero impiegarsi più
Ministri separati, i quali avessero la stessa cognizione
ed autorità. Essendo capo della Gran Corte il Gran
Giustiziere, per questa unione venne il medesimo a
presiedere ancora a quella del Vicario; ond'è, che
tutte le provisioni ed ordini, che dalla Gran Corte
della Vicaria si spediscono tanto per Napoli, quanto
per tutto il Regno, sotto il titolo del Gran Giustiziere
siano pubblicate. Prima avea questi autorità di mettere
suoi Luogotenenti ovvero Reggenti per amministrarla;
ma da poi gli fu tolta, e fu riserbato al Re
e suo Vicerè di creargli.
</p>

<p>
Componendosi adunque questo Tribunale di due
Corti; quindi è, che in questi Riti sovente la Regina
di lor parlando: <i>In nostris Magnae et Vicariae Curiis</i><a class="tag" id="tag279" href="#note279">[279]</a>;
ed altrove<a class="tag" id="tag280" href="#note280">[280]</a>: <i>Judices ipsarum Curiarum.</i> Parimente
ne' privilegi che spedì nell'anno 1420 a' Napoletani
registrati in questi Riti<a class="tag" id="tag281" href="#note281">[281]</a>, volendo che di quelli
potessero valersi in tutte le Corti, disse: <i>Quod nulla
Curia civitatis Neapolitanae, tam scilicet M. Curia
Domini Magistri Justitiarii Regni Siciliae, seu ejus
Locumtenentis, ac Regentis Curiam Vicariae, quam
Capitaneorum, vel alienorum Officialium etc.</i>
</p>

<p>
Questo modo di parlare fu ritenuto durante il Regno
<span class="pagenum" id="Page_343">[343]</span>
degli Angioini insino all'ultimo Re Renato; poichè
Isabella sua Vicaria nel 1436 drizzando una sua
legge a Raimondo Orsino G. Giustiziere del Regno,
la quale pur leggiamo fra questi Riti<a class="tag" id="tag282" href="#note282">[282]</a>, così favella:
<i>Magnifico Raymundo de Ursinis, etc. Magistro Justitiario
R. Siciliae, et ejus Locumtenenti, necnon Regenti
Magnam Curiam nostrae Vicariae etc.</i>
</p>

<p>
Furono per tanto dalla Regina Giovanna dati molti
provvedimenti per questo Tribunale intorno allo stile
e modo di procedere nelle cause, così civili come criminali:
ciò che bisognava osservare per la fabbrica
de' processi, perchè gli atti fossero validi: la norma
per la liquidazione degl'istromenti: per le citazioni:
per l'incusa delle contumacie: per l'esame: per le
pruove; e tutto ciò che riguarda la tela ed ordine giudiziario.
Si prescrive il numero dei Giudici, de' Mastrodatti
e loro Attuarj; si tassano i loro diritti ed
emolumenti; e sopra tutto si raccomanda la retta amministrazione
della giustizia, riformando molti abusi,
in che questo Tribunale era caduto per li tanti disordini
e rivoluzioni accadute nel Regno.
</p>

<p>
Merita riflessione il Rito 1235, che infra gli altri
questa Regina fece divolgare; poichè quantunque nel
Regno degli Angioini, e molto più nel suo, si proccurasse
andar a seconda de' romani Pontefici; con tutto
ciò non permise questa Regina, che si togliesse quell'antico
costume praticato nella Gran Corte di conoscere
ella del chericato e d'obbligare il preteso Cherico
a comparire personalmente avanti i suoi Ufficiali,
per pruovare i requisiti di quello, e sottoporsi intorno
a ciò alla sua giudicatura: che che altramente ne disposero
<span class="pagenum" id="Page_344">[344]</span>
le <i>decretali</i><a class="tag" id="tag283" href="#note283">[283]</a>, come si dice nel Rito istesso<a class="tag" id="tag284" href="#note284">[284]</a>.
E pure tutto ciò ne' seguenti tempi non bastò agli Ecclesiastici,
perchè nel Pontificato di Pio V non intraprendessero
di dover essi assumerne la conoscenza e
d'abbattere il Rito, che per tanti anni erasi osservato;
come si vedrà ne' seguenti libri di questa istoria, quando
ci toccherà favellare del Governo del Duca d'Alcalà
Vicerè di questo Regno.
</p>

<p>
Queste ordinazioni non furono in un tratto stabilite,
ma di tempo in tempo, col consiglio de' suoi savii, Giovanna
le dispose; e si crede che la maggior parte fossero
state emanate dall'anno 1424 insino al 1431 che
furono gli anni, che ebbe qualche tregua e riposo;
poichè in tutto il resto del suo Regno fu per la sua
instabilità travagliata tanto, e tanto distratta in altre
pericolose cure ed affanni, sicchè non la fecero pensare,
che alla propria difesa ed alla sua propria libertà.
</p>

<p>
Furono poi questi Riti uniti insieme, a' quali ella
prepose una costituzione proemiale, per la quale loro
diede forza e vigor di legge, comandando che quelli
fossero inviolabilmente osservati non pure in Napoli
nella Gran Corte della Vicaria e nelle altre Corti di
questa città, ma in tutte le altre del Regno: ordinò
ancora, che tutti gli altri Riti fuor di questi, che
per l'addietro s'erano osservati, s'abolissero, si cassassero
e non avessero nelle Corti niun vigore ed efficacia.
Quindi presso i nostri Autori nacque quella
comune sentenza, che ciò che s'osservava nel Tribunale
<span class="pagenum" id="Page_345">[345]</span>
della Vicaria fosse come una norma di tutti gli
altri Tribunali inferiori del Regno, e che lo stile di
quello dovesse praticarsi negli altri Tribunali inferiori.
</p>

<p>
Gli Scrittori, che o con picciole note o con ben
lunghi commentarj impiegarono le loro fatiche sopra i
medesimi, per maggior distinzione, e perchè allegati
tosto si rinvenissero, gli divisero per numeri; onde
ora il lor numero arriva a quello di trecento ed undici.
</p>

<p>
Fra essi vi collocarono un ordinamento, che la Regina
Isabella moglie del Re Renato e sua Vicaria del
Regno, stabilì nell'anno 1436 indrizzato, come fu detto,
a Raimondo Orsino Gran Giustiziere<a class="tag" id="tag285" href="#note285">[285]</a>. Ella lo stabilì
come Vicaria Generale di suo marito, come si
legge nella iscrizione: <i>Isabella Dei gratia Hierusalem,
et Siciliae Regina etc. et pro Serenissimo et illustrissimo
Principe, et Domino conjuge nostro Reverendissimo
Domino Renato, eadem gratia, dictorum Regnorum
Rege, Vicaria Generalis</i>; con questa data: <i>Datum
in Regio, nostroque Castro Capuanae Neap. per manus
nostrae praedictae Isabellae Reginae, A. D. 1436
die 14 mensis aprilis, 14 Indict. Regnorum vero dicti
Domini Regis II.</i> E questo è l'ultimo ordinamento, che
a noi è rimaso de' Re dell'illustre casa d'Angiò.
</p>

<p>
È da notare ancora, che in questi ultimi tempi dei
Re angioini, le leggi de' Longobardi non ostante di
essere risorte le Romane, e restituite nella loro antica
autorità, non erano nel nostro Regno affatto abolite
ed andate in disusanza: vi erano per anche chi viveano
secondo quelle leggi<a class="tag" id="tag286" href="#note286">[286]</a>: si davano perciò alle donne
i Mundualdi, senza de' quali, così i giudicii, come i
lor contratti eran invalidi<a class="tag" id="tag287" href="#note287">[287]</a>. Non si concedeva repulsa
<span class="pagenum" id="Page_346">[346]</span>
tra coloro, che viveano secondo la legge Longobarda,
contro i loro sacramentali<a class="tag" id="tag288" href="#note288">[288]</a>; ed ancorchè
Annibale Troisio e Prospero Caravita testificano, che
que' Riti erano andati in disusanza, ciò era forse vero,
riguardandosi a tempi, ne' quali scrissero i loro commentarj,
non già nel Regno di Giovanna, la quale
inutilmente si sarebbe posta a dar suoi regolamenti
su di ciò, se non vi fossero stati nel Regno coloro
che fosser vivuti sotto il <i>Jus Longobardo</i>. Anzi non
sappiamo con quanta verità possa ciò dirsi, anche nell'età
di questi Commentatori, quando fino a' nostri
tempi in alcune parti del Regno i Notari ne' loro istromenti,
quando intervengono donne, vi fanno intervenire
anche per esse i Mundualdi; e quando ciò non
sia, soglion perciò dire, che i contraenti vivono <i>Jure
Romano</i>: ciò che altrove fu da noi avvertito.
</p>

<p>
Questi Riti per la loro utilità, e perchè contengono
infiniti regolamenti, massimamente intorno alla fabbrica
de' processi, e dell'ordine giudiciario, furono
prima con picciole note, poi con pieni commentarj dai
nostri Autori esposti.
</p>

<p>
Il primo fu <i>Annibale Troisio</i>, detto comunemente
il <i>Cavense</i>, per essere stata la Cava sua patria, di cui
non si dimenticò Gesneio nella sua Biblioteca. Fiorì
egli nel principio del decimosesto secolo, e finì questi
suoi commentarj al primo di novembre dell'anno 1542
com'egli testimonia nel fine dell'opera. Aggiunsero
alcune picciole addizioni a' suoi commentarj, Cesare
Perrino di Napoli, Giovan Michele Troisio e Girolamo
de' Lamberti, e presso gli Autori del nostro Foro
acquistarono non picciola autorità, e furon sempre riguardati
<span class="pagenum" id="Page_347">[347]</span>
con rispetto, ed onore. <i>Giovan Francesco Scaglione</i>
Dottor napoletano, ma originario d'Aversa, parimente
compose sopra i medesimi alcuni piccioli commentarj,
ma non sopra tutti; e fece alcune osservazioni
di ciò ch'egli avea veduto praticare nella Gran
Corte mentre era Avvocato; ed i suoi commentarj furono
la prima volta impressi in Napoli nel 1553.
</p>

<p>
Oscurò la fama di amendue <i>Prospero Caravita</i> di
Eboli, il quale nello spazio d'un anno e mezzo, cominciando
i suoi commentari in Eboli sua patria, nel
mese di marzo del 1559, gli terminò felicemente in
Agosto del 1560. Non vi era giorno, che non vi impiegasse
i suoi studj, ora in Eboli, ora in Salerno,
dove in quella Udienza esercitò la carica d'Avvocato
fiscale. Riuscirono assai dotti e copiosi, tanto che
presso i posteri fu riputato il Dottor più classico di
quanti mai sopra questi Riti scrivessero.
</p>

<p>
Ultimamente a' dì nostri surse il Reggente <i>Petra</i>,
il quale vi compose sopra ben quattro volumi: meritano
piuttosto nome di magazzini che di commentarj:,
poichè oltre di quel che bisognava per illustrargli,
gli riempiè di tante e sì varie materie, che vi racchiuse
quanto egli seppe, e quanto da altri apprese:
divagossi in varie dispute ed articoli occorsi sopra cause
recenti ed agitate a' suoi tempi; onde gli caricò di
molte allegazioni e d'infinite e varie altre cose affatto
estranee dal soggetto, che avea per le mani. Può aversene
buon uso per li molti esempi di cause a' suoi dì
decise, e per la moderna pratica e stile, non men
della Gran Corte che degli altri nostri Tribunali.
</p>

<div class="section">
<p>
<span class="pagenum" id="Page_348">[348]</span>
</p>

<h4 id="lib25cap8s1">§. I. <i>De' Giureconsulti di questi tempi, e da' quali fu
compilata la prammatica detta la Filingiera.</i></h4>
</div>

<p>
I Giureconsulti, che fiorirono nel Regno di Giovanna
II e di Renato sino ad Alfonso, non sono da
paragonarsi, così nel numero, come nel sapere con coloro,
che vissero sotto il Re Roberto e sotto la Regina
Giovanna I sua nipote. Essi non ci lasciarono
niente delle loro opere e de' loro scritti. Solamente
si rese in questi tempi celebre <i>Marino Boffa</i> da Pozzuoli,
il quale adoperato dalla Regina negli affari più
gravi del Regno, fu innalzato da lei al supremo Ufficio
di Gran Cancelliere; ma poi entrato in gara col
Gran Siniscalco Sergianni, questi operò tanto con la
Regina, che a sua istanza nel principio dell'anno 1419
lo privò dell'Ufficio, surrogando in suo luogo Ottino
Caracciolo<a class="tag" id="tag289" href="#note289">[289]</a>. Ciò che deve far cessar la maraviglia,
che Toppi<a class="tag" id="tag290" href="#note290">[290]</a> avea, come Marino in tempo della prammatica
<i>Filingiera</i>, che si stabilì nell'anno 1418 era
Gran Cancelliere e poi quando fu instituito il Collegio
de' Dottori nel 1428 non lo era.
</p>

<p>
Fiorirono ancora Giovanni di Montemagno e Pietro
di Pistoja Giudici della Gran Corte e Giovanni Arcamone
Giudice d'appellazione di detta Corte. Ebbero
ancor fama di gravi Dottori Biagio, Cisto, Carlo di
Gaeta, Gorrello Caracciolo, Carlo Mollicello, il Giudice
Giacomo Griffo e l'Abate Rinaldo Vassallo di
Napoli. Fiorirono ancora in questi medesimi tempi
Bartolommeo Bernalia di Campagna, di cui presso
<span class="pagenum" id="Page_349">[349]</span>
Toppi<a class="tag" id="tag291" href="#note291">[291]</a> hassi onorata memoria, ed altri di men
chiaro nome. Questi furono i Giureconsulti de' quali
la Regina nelle deliberazioni più gravi solea valersi.
</p>

<p>
Costoro furono adoperati nella cotanto celebre prammatica
detta la <i>Filingiera</i>, stabilita dalla Regina a richiesta
del Gran Siniscalco Sergianni, per l'occasione
che diremo. Avea Sergianni per moglie Caterina Filingiera
figliuola di Giacomo Conte d'Avellino: questi
nel suo testamento istituì eredi ne' beni feudali Gorrello
suo figlio primogenito, e ne' burgensatici Caterina
e tre altri suoi fratelli, Alduino, Giovannuccio ed
Urbano; ed oltracciò, a Caterina avanti parte lasciò
ottocento once, le quali si diedero in dote a Sergianni.
Gorrello morì poi senza figli, e gli altri tre suoi fratelli,
che rimasero, parimente l'un dopo l'altro, morirono
in età pupillare. Aspiravano alla successione
Filippo lor zio paterno fratello di Giacomo; Ricciardo
Matteo Filingiero figlio, ed erede di Ricciardo fratello
di Filippo, il Fisco che pretendeva essersi il Contado
devoluto, e Caterina moglie di Sergianni. Costei supplicò
la Regina, che avendo riguardo a' servizj di lei,
de' suoi antecessori e di suo marito, non la facesse
litigare co' suoi parenti, nè col Fisco; ma si compiacesse
la cognizione di questa causa commetterla alla
perizia di que' Dottori, che Sua Maestà stimava più
idonei, i quali senza figura di giudicio, esaminando
le ragioni delle Parti, determinassero chi dovesse succedere
nel Contado d'Avellino, se lei, o pure i suoi
congiunti, ovvero dovesse dirsi il Contado devoluto.
La Regina aderì alle sue preci, ed elesse per la decisione
della causa il Gran Cancelliero Marino Boffa,
<span class="pagenum" id="Page_350">[350]</span>
e gli altri di sopra riferiti Dottori, li quali avendo ben
discusso ed esaminato il punto, giudicarono, che Caterina
dovesse succedere, non ostante, che fosse stata
dotata dal fratello; poichè la dote non le fu costituita
de' beni del medesimo. La Regina non solo s'uniformò
alla loro determinazione, ma la fece passare per
legge generale del Regno, e nell'anno 1418 sopracciò
ne fece emanar prammatica, per la quale fu stabilito,
che fra coloro, che vivono <i>jure Francorum</i>, la
sorella maritata, ma non dotata de' suoi beni, non dovesse
escludersi dalla successione del fratello; tutto al
contrario in coloro, che vivono <i>jure Longobardorum</i>
dove la sorella vien esclusa, bastando che fosse stata
dotata, o dal comun padre o dal fratello. Questa è
quella prammatica cotanto fra noi rinomata, detta la
<i>Filingiera</i>, che porta la data de' 19 gennaio del suddetto
anno 1418, e fu istromentata nel Castel Nuovo;
la quale si vede ora racchiusa nel secondo volume
delle nostra prammatiche sotto il titolo <i>de Feudis</i><a class="tag" id="tag292" href="#note292">[292]</a>;
intorno alla quale s'è poi tanto scritto e disputato
da' nostri Scrittori Forensi.
</p>

<div class="chapter">
<p>
<span class="pagenum" id="Page_351">[351]</span>
</p>

<h3 id="lib25cap9">CAPITOLO IX.
<span class="smaller"><i>Istituzione del Collegio de' Dottori in Napoli.</i></span></h3>
</div>

<p>
L'Università degli Studj di Napoli, che fiorì tanto
sotto il Re Carlo I e II, e di Roberto suo figliuolo,
li quali l'adornarono di molte prerogative e privilegi,
teneva prima il suo Rettore, ch'era uno de' primi Dottori,
allora chiamati Maestri dell'Università, al quale
Carlo e Roberto diedero ampia giurisdizione sopra gli
scolari di quella. Teneva ancora questa Università il
suo Giustiziere a parte, ed altri Ufficiali minori. Da
poi, come altrove si disse, la Prefettura degli Studi
fu conceduta al Cappellan Maggiore, il quale come
Prefetto n'avea la cura e soprantendenza. L'università
dava i gradi del Dottorato, di Licenziato, ovvero
Baccalaureato, siccome oggi giorno si pratica nell'Università
degli Studj di Francia, e nell'altre città d'Europa.
Anzi la potestà di conferire i Gradi fu da alcuni
riputata cotanto necessaria, e sustanziale dell'Università
degli Studj, che senza quella non meritavano
essere l'Accademie chiamate Università<a class="tag" id="tag293" href="#note293">[293]</a>. Questo
Dottorato nella maniera, che si conferisce ora, non
era riconosciuto da' Romani: nè molti secoli appresso
sino al Pontificato d'Innocenzio III. Ed il
<span class="pagenum" id="Page_352">[352]</span>
Conringio<a class="tag" id="tag294" href="#note294">[294]</a>, osserva, che a' tempi d'Alessandro III che
fiorì 20 anni prima d'Innocenzio, non vi era Dottorato,
e si permetteva a tutti, che mostravano erudizione
ed idoneità, di reggere gli Studi delle lettere e
le scuole; ed il primo, che tra i Cancellieri di Parigi
fosse onorato col titolo di Maestro (che in quel
tempo l'istesso era ciocchè noi chiamiamo Dottore)
fu Pietro di Poitiers, il qual fiorì sotto Innocenzio
III<a class="tag" id="tag295" href="#note295">[295]</a>. Ed il Mulzio e Vitriario portarono opinione,
che nel duodecimo secolo questi Gradi si fossero introdotti.
Regolarmente le Università degli Studi gli
conferivano, ed in Napoli ed in Salerno, prima che
regnasse la Regina Giovanna, quelle Università gli davano;
nè fu questa Regina, che prima gl'istituisse,
perchè dall'istesso suo privilegio si vede, che nell'Università
v'erano i Dottori ed il Rettore, destinati per
la creazione degli altri.
</p>

<p>
La Regina Giovanna II volle farne un Collegio separato
con trascegliergli, parte dall'Università degli
Studi e parte dagli altri Ordini, al quale unicamente
attribuì il potere di dar i gradi di Licenziatura e di
Dottorato. I primi Dottori, che si trascelsero, e che
sono nominati nel privilegio della istituzione, istromentato
nel Castel di Capuana nell'anno 1428, furono
il Dottor Giacomo Mele di Napoli, che fu creato priore
del Collegio. Andrea d'Alderisio di Napoli Dottor di
leggi: Marino Boffa, che privato del posto di Gran
Cancelliere, si vide come Dottore ascritto con gli altri
in questo Collegio: Gurrello Caracciolo di Napoli
<span class="pagenum" id="Page_353">[353]</span>
Dottor di leggi: Giovanni Crispano di Napoli Vescovo
di Tiano Dottor di leggi: Goffredo di Gaeta di Napoli
Milite e Dottore: Carlo Mollicello di Napoli
Dottor di leggi e Milite: Girolamo Miroballo di Napoli
Dottor di leggi: e Francesco di Gaeta di Napoli
parimente Dottor di leggi. Concedè ancora nell'istesso
privilegio la sovrantendenza e giurisdizione così nelle
cause civili, come nelle criminali de' Dottori e Scolari,
al Gran Cancelliere del Regno, che allora era
Ottino Caracciolo, non intendendo però pregiudicare
alla giurisdizione del Giustiziere degli Scolari<a class="tag" id="tag296" href="#note296">[296]</a>; e
sottopose il Governo del Collegio al Gran Cancelliere
o suo Vicecancelliere, ch'egli volesse eleggere, assegnandogli
i Bidelli, il Segretario ed il Notaro.
</p>

<p>
La prima e principal prerogativa che gli diede, fu
di conferire i gradi di Dottorato o Licenziatura nelle
leggi civili e canoniche. Si prescrissero i doni, ovvero
sportule che gli Scolari doveano prestare così al Vicecancelliere,
come agli altri Dottori del Collegio
quando si dottoravano; e fra l'altre cose comandò,
che all'Arcivescovo di Napoli, se si trovasse presente
all'atto del Dottorato, se gli dovesse dare una berretta
ed un par di guanti<a class="tag" id="tag297" href="#note297">[297]</a>: ciò che in decorso di tempo
andò in disusanza, perchè gli Arcivescovi di Napoli
saliti in maggior fasto e grandezza, sdegnarono di più
intervenire a queste funzioni, niente curandosi d'un
sì picciol dono. Stabilì in fine il numero de' Collegiali,
la loro Elezione ed il modo da doversi tenere nel
<span class="pagenum" id="Page_354">[354]</span>
Dottorare e si disposero le Precedenze, così nel sedere,
come nel votare, e si diedero altri particolari
provvedimenti, li quali si leggono nel privilegio della
fondazione, che fu tutto intero impresso dal Reggente
Tappia ne' suoi volumi<a class="tag" id="tag298" href="#note298">[298]</a>, e ne fece anche menzione
Matteo degli Afflitti<a class="tag" id="tag299" href="#note299">[299]</a>; ed il Summonte<a class="tag" id="tag300" href="#note300">[300]</a> rapporta
in più occasioni essersi il di lui transunto presentato
nel S. C., ed ultimamente Muzio Recco<a class="tag" id="tag301" href="#note301">[301]</a> lo stampò
anch'egli insieme con le sue chiose, che vi compose,
piene di molte cose puerili, e d'inutili quistioni.
</p>

<p>
Questo Collegio non era che di Dottori dell'una e
l'altra legge; era ancor di dovere che se ne formasse
un altro di Filosofi e di Medici, e la Regina a richiesta
del Gran Cancelliere Caraccioli non fu pigra
a stabilirlo. Ella dopo un anno e nove mesi, nel
1430 a' 18 agosto spedì altro privilegio per la sua
fondazione. Lo sottopose parimente al Gran Cancelliere,
volendo che ne fosse egli il Capo ed il Moderatore
o in sua vece il suo Luogotenente. Gli diede
il suo Priore, e trascelse a questa carica il Priore del
Collegio di Salerno, Salvatore Calenda, il qual era
anche Medico della Regina. L'assegnò un Notaro,
ed un Bidello; e volle che i Collegiali fossero, oltre
Salvator Calenda Priore, Pericco d'Attaldo
d'Aversa Medico e Lettore di Medicina nell'Università
degli Studj di Napoli: Raffaele di Messer
Pietro Maffei della Matrice, Medico e Lettore nell'Università
suddetta: Antonio Mastrillo di Nola, Medico:
Battista de Falconibus di Napoli, Medico e parimente
<span class="pagenum" id="Page_355">[355]</span>
Lettore in Napoli: Angiolo Galeota di Napoli, Medico
e Lettore in detta Università: Nardo di Gaeta di Napoli,
Milite e Medico della Regina: Luigi Trentacapilli
di Salerno, Milite e Dottore in Medicina: Maestro
Paolo di Mola di Tramonti, Medico: Roberto Grimaldo
d'Aversa Medico: e Paolino Caposcrofa di Salerno,
suo familiare e Medico.
</p>

<p>
Avendo parimente posto questo Collegio sotto la
giurisdizione del Gran Cancelliere, ordinò che questi
fosse il Giudice competente nelle cause, così civili
come criminali de' Medici Collegiali; prescrisse
parimente i doni che i Dottorandi dovean dare:
ordinò che l'esperienza, che doveva farsi dell'abilità
del Dottorando, si facesse sopra gli <i>Aforismi</i> d'Ippocrate
e ne' libri della Fisica e de' <i>Posteriori</i> d'Aristotele.
Pure all'Arcivescovo di Napoli, intervenendo
alla funzione, stabilì che se gli dasse la berretta ed
un par di guanti: a' Teologi pure un par di guanti e
così anche agli altri nella forma che si legge nel privilegio.
Stabilì il modo di dottorare, e prescrisse anche
il numero, l'elezione e le precedenze de' Collegiali.
</p>

<p>
Egli è da notare che ad amendue questi Collegi
dalla Regina furono ammessi non pure gl'oriundi ed i
cittadini napoletani, ma anche gli oriundi del Regno, i
quali per quattro anni continui avessero nella città di
Napoli pubblicamente insegnato nelle scuole. Di questo
privilegio fece parimente menzione Afflitto<a class="tag" id="tag302" href="#note302">[302]</a>; ed il
Summonte<a class="tag" id="tag303" href="#note303">[303]</a> anche attesta, essersi il suo transunto
presentato in occasion di liti nelle Banche del S. C.
<span class="pagenum" id="Page_356">[356]</span>
ed il Reggente Tappia lo fece anche imprimere nel
suo <i>Jus Regni</i>.
</p>

<p>
A questi due fu poi unito il Collegio di Teologia,
composto di Teologi, e per lo più di Reggenti e di
Lettori Claustrali. Dottorano anch'essi in teologia e
danno lettere di Licenziatura. È parimente sotto la
giurisdizione del Gran Cancelliere che lo riconosce
per suo Capo e Moderatore. Così oggi il Collegio di
Napoli vien composto di tre ordini di Dottori, di coloro
di legge civile e canonica, di Dottori di filosofia
e di medicina e dell'altro di teologia: essi danno i
gradi e le licenziature nelle leggi, nella filosofia e
medicina e nella teologia. Collegio che ancorchè ceda
a quello di Salerno per antichità, si è però innalzato
tanto sopra di quello, che secondo portano le
vicissitudini delle mondane cose, non pur contese,
per la maggioranza, ma ora, e per lo numero e per
dottrina de' Professori, tanto egli s'è reso superiore,
quanto l'una città è sopra l'altra più eccelsa e più
eminente.
</p>

<p>
Da' successori Re <i>Aragonesi</i>, e più dagli <i>Austriaci</i>
intorno all'amministrazione e governo di questo Collegio,
circa i requisiti richiesti ne' Dottorandi, e per
la sua forma e durata, furono stabiliti più ordinamenti,
che si leggono nel volume delle nostre prammatiche;
ed il Reggente Tappia<a class="tag" id="tag304" href="#note304">[304]</a> ne unì insieme
molti sotto il titolo <i>De Officio M. Cancellarii</i>. Giovan
Domenico Tassone<a class="tag" id="tag305" href="#note305">[305]</a> ne trattò anche nel suo Magazzino
<i>De Antefato</i> e finalmente <i>Muzio Recco</i><a class="tag" id="tag306" href="#note306">[306]</a> nel
<span class="pagenum" id="Page_357">[357]</span>
1647 ne stampò un volume, ove anche vi tessè un
ben lungo Catalogo di tutti i Dottori di questo Collegio
dall'anno 1428 sino al 1647, il qual Catalogo
fu poi dagli altri continuato sino a' nostri tempi.
</p>

<div class="chapter">
<h3 id="lib25cap10">CAPITOLO X.
<span class="smaller"><i>Politia delle nostre Chiese durante il tempo dello
Scisma, insino al Regno degli Aragonesi.</i></span></h3>
</div>

<p>
Le revoluzioni accadute dopo la morte del savio
Re Roberto insino al Regno placido e pacato del Re
Alfonso, conturbarono non meno lo Stato politico e
temporale di questo Reame, che l'Ecclesiastico e spirituale
delle nostre Chiese. Lo Scisma, che surse per
l'elezione d'<i>Urbano IV</i> e di <i>Clemente VII</i>, ci fece
conoscere in un medesimo tempo non pure due Re,
ma due Papi; e diviso il Regno in fazioni, siccome
miseramente afflissero l'Imperio, così anche il Sacerdozio
rimase in confusione ed in continui sconvolgimenti
e disordini. Colui era fra noi riputato il vero
Pontefice, il quale avea il favore e l'amicizia de' nostri
Re; e siccome la fortuna sovente mutava il Principe,
così variavasi fra noi il Pontefice. L'indisposizione
del capo faceva languire tutte le altre membra;
onde i Prelati delle nostre Chiese si videro ora intronizzati,
ora cacciati dalle loro Sedi, secondo la varia
fortuna de' Principi contendenti. <i>Urbano VI</i> nel principio
della sua intronizzazione, che avvenne nel 1378,
fu da noi riconosciuto per Papa; ma scovertisi poi i
difetti della sua elezione e l'animo de' Cardinali di
dichiararla nulla, e di crearne un, altro, la nostra Regina
<span class="pagenum" id="Page_358">[358]</span>
Giovanna I per le cagioni rapportate nel XXIII
libro di questa Istoria, gli diè favore, ed agevolò l'impresa,
e diede mano, che l'elezione si facesse ne' suoi
Stati e propriamente a Fondi, dove nello stesso anno
s'elesse il nuovo Papa <i>Clemente VII</i>, il quale fu da
lei accolto ed adorato in Napoli come vero Pontefice.
Nacquero perciò nelle nostre Chiese disordini grandissimi,
e sopra ogni altra in quella di Napoli, poichè
sedendo quivi l'Arcivescovo <i>Bernardo</i>, avendo costui
aderito alle parti della Regina e di Clemente, fu
da Urbano deposto e creato in suo luogo Arcivescovo
l'Abate Lodovico <i>Bozzuto</i>, il quale concitando il Popolo
avea occupata la sede, e cacciata la famiglia di
Bernardo. Ma la Regina avendo sedato il tumulto, fugò
il Bozzuto, fece abbattere le sue case, ruinare le possessioni<a class="tag" id="tag307" href="#note307">[307]</a>,
e richiamò Bernardo, il quale resse questa
Chiesa insino che Napoli non fu occupata da Carlo
III di Durazzo. Questi invitato da Urbano, il quale
avea scomunicata la Regina, e data a lui l'investitura
del Regno, fece strozzare la Regina, s'impossessò del
Reame, ed afflisse inumanamente tutti i suoi partigiani,
spogliandogli de' loro Feudi, delle dignità e di tutti
i loro beni. Dall'altra parte Urbano, per vendicarsi
di coloro, che aveano aderito a Clemente, mandò tosto
per Legato nel Regno il Cardinal Gentile di Sangro,
il quale superando di gran lunga le crudeltà di
Carlo, perseguitò barbaramente tutti gli Arcivescovi,
Vescovi, Abati, Preti, in fine tutti i Cherici del Regno
partigiani di Clemente, imprigionandogli, tormentandogli
e spogliandogli di tutte le dignità, beneficj
e beni, non perdonando nè ad età, nè ad onore, nè
<span class="pagenum" id="Page_359">[359]</span>
allo stato di qualunque persona; ed Urbano lodando
il rigore del suo Legato, per accrescere maggior miseria
agli spogliati, e tor loro ogni speranza, diede ad
essi tosto i successori e per cosa assai portentosa si
narra, che in un sol giorno creasse trentadue tra Vescovi
ed Arcivescovi per lo più Napoletani, e singolarmente
favorisse coloro, i quali aveano dato ajuto
a Carlo per l'acquisto del Regno, non richiedendo
altro merito che questo<a class="tag" id="tag308" href="#note308">[308]</a>. Nè di ciò soddisfatto il
Legato, fece un dì nella chiesa di S. Chiara al cospetto
del Re Carlo, de' suoi principali Signori e di
tutto il Popolo napoletano, ignominiosamente condurre
Lionardo di Gifoni Generale dell'Ordine de' Minori
di S. Francesco, già stato eletto Cardinale da Papa
Clemente: Giacomo de Viss franzese, Arcivescovo di
Otranto e Patriarca di Costantinopoli Cardinale eletto
da Clemente, e mandato nel Regno per suo Legato:
Casello Vescovo di Chieti, ed un certo Abate nominato
Massello, ch'erano stati affezionati alla Regina,
e gli costrinse ad abjurare Clemente, e professare Urbano:
da poi gli fece spogliare degli abiti e del Cappello
Cardinalizio, del manto e della cocolla episcopale,
ed accesa una pira, fece quelle spoglie tutte ardere
al cospetto del popolo: dopo questo gli fece di
nuovo condurre in oscuro carcere, dove per lungo
tempo dimorarono<a class="tag" id="tag309" href="#note309">[309]</a>. E narra Teodorico di Niem<a class="tag" id="tag310" href="#note310">[310]</a>,
che le crudeltà, che usò il Cardinal di Sangro nel
Regno contro tutti gli Arcivescovi, Vescovi, Abati,
<span class="pagenum" id="Page_360">[360]</span>
Preti e Cherici partigiani della Regina e che avean
aderito a Clemente, furono tali, che non si possono
senz'orrore ascoltare.
</p>

<p>
Ma furono non guari da poi disturbati i partigiani
d'Urbano; perchè Luigi I d'Angiò chiamato al Regno
da Giovanna, ed investito da Clemente, calò nel 1382
per riacquistarlo. Si oppose Urbano, ed usò ogni arte
ed ingegno per render vano il suo disegno; e venuto
in Napoli lo dichiarò scismatico, lo scomunicò, gli
bandì contro <i>la Cruciata</i>, concedendo indulgenza plenaria
e remission di ogni peccato a tutti coloro, che
contro lui pigliavano l'arme; e creò Confaloniere di
S. Chiesa il Re Carlo, benedicendogli lo stendardo,
che gli diede nel Duomo di Napoli nella solennità
della Messa. Perchè mancava il denaro per sostenere
una sì aspra e crudel guerra, egli diede facoltà a Filippo
Gezza e Poncello Orsino suoi Cardinali di poter
vendere e pignorare li fondi e le robe di tutte
le chiese, ancorchè i Prelati ed i Capitoli dissentissero;
ed allora le nostre Chiese patirono un guasto terribile
de' loro beni, perchè Carlo, premendo il bisogno
della guerra, gli faceva vendere a vilissimo prezzo<a class="tag" id="tag311" href="#note311">[311]</a>.
Mentre Carlo visse, la parte Angioina quasi
in niente prevalse; ma costui morto, Re Luigi invase
il Regno, ne discacciò Margarita, vedova del morto
Re, col suo figliuolo Ladislao; e nell'anno 1387 gli
confinò a Gaeta.
</p>

<p>
Risorta perciò nel Regno la fazione di Clemente,
gli partigiani d'Urbano furono tutti a terra. Clemente
intanto, morto <i>Bernardo</i> nell'anno 1380 avea rifatto
in suo luogo per Arcivescovo di Napoli <i>Tommaso de
<span class="pagenum" id="Page_361">[361]</span>
Amanatis</i>, il quale, mentre durò l'intrusione del <i>Bozzuto</i>
e la fazione d'Urbano, dimorò sempre in Avignone,
dove Clemente lo creò pure Cardinale e dove
morì; variando gli Scrittori non meno intorno l'anno
della sua promozione, che della sua morte<a class="tag" id="tag312" href="#note312">[312]</a>; e Clemente
tosto gli diede l'Arcivescovo <i>Guglielmo</i> per successore.
Dall'altra parte Urbano, morto <i>Bozzuto</i> nell'anno
1384 non mancò di dargli <i>Niccolò Zanasio</i> per
successore; ma costui, non meno che Tommaso, seguendo
le parti della Regina Margarita, morì esule
della sua Chiesa, da lui già resignata, in Cremona
nell'anno 1389 avendogli intanto Urbano prima di morire
nell'anno 1386 dato per successore l'Arcivescovo
<i>Guindazzo</i>, il quale seguitando con molta costanza le
parti d'Urbano; e prevalendo a' suoi tempi la parte
Angioina, non potè godere la possession pacifica della
sua Chiesa: poichè confinata la Regina Margarita e
Ladislao in Gaeta, ed ubbidendo Napoli ed il Regno
al Re Luigi ed al Pontefice Clemente, l'Arcivescovo
<i>Guglielmo</i> era riconosciuto da' Napoletani<a class="tag" id="tag313" href="#note313">[313]</a>.
</p>

<p>
Papa Clemente non volle essere riputato meno di
Urbano in opporsi a' disegni di Ladislao che fatto
adulto s'accingeva all'Impresa del Regno, per discacciarne
Luigi suo competitore; onde pure egli residendo
in Avignone, diede licenza al Re Luigi ed a
coloro che governavano il Regno suoi partigiani, che
per la guerra contro Ladislao potessero valersi di tutti
i vasi d'argento e d'oro delle chiese per coniar moneta
per stipendio de' soldati: e così fu fatto, perchè
tutti i vasi delle chiese furono parte coniati e parte
<span class="pagenum" id="Page_362">[362]</span>
venduti, con inestimabile danno di quelle<a class="tag" id="tag314" href="#note314">[314]</a>. Non si
legge però essersi praticate da Clemente contro i Vescovi
ed Abati, partigiani del suo Competitore, quelle
crudeltà che usò Urbano per mezzo del Cardinal di
Sangro.
</p>

<p>
Rimase il partito di Clemente in fiore per tutto
l'anno 1389 quando Ladislao rinvigoritosi, e prendendo
forza il suo partito riacquistò buona parte del
Regno; ed allora li disordini si viddero maggiori nelle
nostre Chiese, poichè ardendo la guerra, al variar
della fortuna de' Principi contendenti, variavano le
condizioni ed i Prelati delle Chiese. Nè bastò, per
far cessare lo Scisma, la morte d'Urbano seguìta
dopo di quella di Clemente; poichè siccome i Cardinali
della fazione d'Urbano elessero per suo successore
<i>Bonifacio IX</i>, così morto Clemente in Avignone nell'anno
1394 i suoi Cardinali tosto vi rifecero <i>Benedetto
XIII</i>, e siccome Bonifacio favoriva il Re Ladislao,
così Benedetto prese le parti di Luigi, al quale
confermò la Corona del Regno, concedendogli nuova
investitura. E stando il Regno diviso, Bonifacio era
da' suoi riconosciuto, e Benedetto che resisteva in
Avignone avea sotto la sua ubbidienza tutti coloro
che seguitavano la parte Angioina; ed i prelati erano
sempre in forse ed in timore di non esserne cacciati;
onde è che Ladislao per accrescere il suo partito assecurava
i timidi, che i loro parenti non sarebbero
stati scacciati dalle Sedi: come fece a Galeotto Pagano,
assicurandolo che <i>Niccolò Pagano</i> suo fratello
ch'era nell'ubbidienza di Benedetto XIII non sarebbe
<span class="pagenum" id="Page_363">[363]</span>
stato cacciato dalla Chiesa di Napoli, ma ch'egli l'avrebbe
ad ogni suo costo fatto mantenere; siccome
parimente promise a Giacomo di Diano di far rimanere
in Arcivescovo di Napoli <i>Niccolò di Diano</i> suo
fratello, e di là non farlo rimovere o transferire per
qualunque occasione o tempo; siccome si legge ne' diplomi
di questo Re rapportati dal Chioccarello<a class="tag" id="tag315" href="#note315">[315]</a>. E
per tutto quel tempo che la parte Angioina potè contrastare
a Ladislao, furono non meno che le città,
combattute le nostre Chiese, insino che abbassata la
parte Angioina, e tornato il Re Luigi in Francia,
<i>Bonifacio IX</i>, <i>Innocenzio VII</i> e <i>Gregorio XII</i> suoi successori,
affezionati del Re Ladislao non ripigliasser
nel Regno maggior forza e vigore.
</p>

<p>
Mentre in Avignone sedeva Benedetto XIII, ed in
Roma Gregorio XII, i Cardinali d'amendue i Collegi,
per togliere lo Scisma, presero espediente d'unirsi in
un Concilio a Pisa, e crear essi un nuovo Papa, e
deporre Benedetto e Gregorio e così fecero, creando
<i>Alessandro V</i>; ma questo Concilio ebbe per noi inutile
successo, perchè ciò non ostante, il Re Ladislao
continuò nell'ubbidienza di Gregorio e l'accolse nel
Regno; ordinò a' suoi sudditi che lo riconoscessero
per vero Pontefice, e gli assegnò la Fortezza di Gaeta
per sicuro suo asilo, dove dimorò per lungo tempo,
malgrado d'Alessandro, il quale perciò gli mosse contro
Baldassar Cossa Cardinal Diacono, che trovò ben
presto il modo d'impadronirsi di Roma, di cacciare
gli Ufficiali di Ladislao, e stabilirvi Paolo Orsino. Ma
Alessandro, che quando fu eletto Papa era settuagenario,
<span class="pagenum" id="Page_364">[364]</span>
non sopravvisse gran tempo alla sua elezione:
morì egli in Bologna l'anno 1410, ed in suo luogo fu
rifatto Baldassar Cossa, fiero nemico di Ladislao, che
prese il nome di <i>Giovanni XXIII</i>. Costui che nella
sua elezione ebbe il favore e la raccomandazione del
Re Luigi II d'Angiò emolo di Ladislao, il primo disegno,
che concepì giunto al Pontificato, fu di spogliar
Ladislao del Regno di Puglia: ed in effetto pose
in piedi un esercito contro lui, andò verso Capua, lo
sconfisse, e ritornò trionfante in Roma. Ma Ladislao,
ch'era un Principe d'animo invitto, tosto si ristabilì,
sicchè ridusse il Papa a voler pace con lui, la qual
si fece con condizione che cacciasse da' suoi Stati Gregorio,
e facesse in quelli riconoscer lui come vero
Pontefice. Ladislao eseguì il trattato: onde Gregorio
cercò il suo rifugio nella Marca d'Ancona sotto la
protezione di Carlo Malatesta, dove dimorò sino al
Concilio di Costanza. Così discacciato <i>Gregorio</i>, il
quale insino all'anno 1412 era stato adorato in Napoli,
fu da poi riconosciuto per Pontefice <i>Giovanni</i>
insino all'anno 1415 quando dal Concilio di Costanza
fu egli deposto; il quale finalmente acquetandosi
alla sentenza di quel Concilio si spogliò l'abito
pontificale.
</p>

<p>
Non riconobbe poi il nostro Reame niun altro Pontefice
per tutto il tempo che corse dalla deposizione
di Giovanni, insino all'elezione fatta dal Concilio di
Costanza di Papa <i>Martino V</i>, seguita in novembre dell'anno
1417, tanto che quasi per due anni e mezzo
si riputò appresso noi vacare la Sede Appostolica:
onde nelle scritture fatte in Napoli in questo tempo,
non si metteva nome d'alcun Pontefice, ma si diceva,
<span class="pagenum" id="Page_365">[365]</span>
<i>Apostolica Sede vacante</i><a class="tag" id="tag316" href="#note316">[316]</a>; poichè siccome dopo deposto
dal Concilio <i>Giovanni</i>, non fu riputato Pontefice,
molto più deposti Gregorio e Benedetto, non furono da
noi per niente riconosciuti. Ma eletto dal Concilio
<i>Martino V</i>, siccome questi fu riconosciuto da quasi tutto
il Mondo cattolico per vero e legittimo Pontefice, così
da' nostri Principi e da tutte le Chiese e Popoli del Regno,
in Napoli, e da per tutto fu adorato ed avuto per
solo e vero Pontefice; e quantunque il Re Alfonso per
tener in freno il Pontefice Martino sostenesse ancora il
partito di <i>Benedetto XIII</i>, e costui morto nell'anno 1424,
quello di <i>Clemente VIII</i> suo successore, eletto da due
soli Cardinali ch'erano rimasi appresso di esso; nulladimanco
ciò presso di noi non apportò alterazione alcuna,
così perchè Alfonso non impedì a suoi sudditi il
riconoscer Martino, come anche perchè si sapeva il fine
che lo spingeva a proteggere il partito di Clemente:
essendosi ancora Alfonso sdegnato con Martino, perchè
avea investito Luigi III del nostro Regno suo
emolo e competitore. Ma cessate infra di loro le discordie
e rappacificati, Alfonso mandò il Cardinal di
Foix Legato in Ispagna, perchè Clemente cedesse, il
quale nell'anno 1429 fu costretto nelle mani del Legato
renunziare ogni suo diritto, siccome i Cardinali
ch'egli avea creati, anche volontariamente rinunziarono
al Cardinalato; ed in cotal maniera terminossi
interamente lo Scisma che per lo spazio di cinquantuno
anni avea miseramente lacerata la Chiesa; e <i>Martino
V</i> restò solo ed unico Papa, riconosciuto da tutto
l'Occidente.
</p>

<p>
Fu data perciò pace alle nostre Chiese, le quali
<span class="pagenum" id="Page_366">[366]</span>
non furono in niente turbate per lo Scisma rinovato
dal Concilio di Basilea, il quale nell'anno 1439 avendo
deposto <i>Eugenio IV</i> successor di Martino, avea
confermata l'elezione fatta da' suoi Commessarj d'Amedeo
Duca di Savoja, che si faceva chiamare <i>Felice V</i>
poichè sebbene Alfonso per le cagioni, che si diranno
nel seguente libro, lo favorisse, non fu mai dalle nostre
Chiese riconosciuto per Pontefice, rimanendo sempre
nell'ubbidienza di Papa Eugenio: siccome dopo
la di lui morte, accaduta nel 1447, di <i>Niccolò V</i> successore,
per l'elezione del quale finì anche lo Scisma,
perchè essendo costui un uomo mite e pacifico, ascoltò
volentieri le proposizioni d'accordo che gli furono
fatte da' Principi cristiani; e dall'altra parte <i>Felice</i>, ed
i suoi aderenti trovandosi parimente disposti alla pace,
s'indusse a rinunziare alla pontifical dignità, e gli fu
accordato che sarebbe egli rimaso il primo fra' Cardinali
e Legato perpetuo della Santa Sede in Alemagna.
</p>

<p>
Il Concilio di Costanza rimediò ancora a' disordini
preceduti delle nostre Chiese; poichè, per lo ben
della pace e per togliere le dissensioni fra due partiti,
sul dubbio di chi de' due Contendenti dovesse riputarsi
il vero e legittimo Pontefice, e per conseguenza quali
elezioni e provisioni da essi fatte dovessero rimaner
ferme, previde che i Cardinali, Vescovi, Abati, Beneficiati
e tutti gli Ufficiali delle due Ubbidienze fossero
mantenuti nel possesso de' loro posti, e che le
dispense, indulgenze e l'altre grazie concedute da' Papi
delle due Ubbidienze, come pure i decreti, le disposizioni
ed i regolamenti che avessero fatti, dovessero
avere la loro sussistenza<a class="tag" id="tag317" href="#note317">[317]</a>. In cotal guisa rimasero
<span class="pagenum" id="Page_367">[367]</span>
le nostre Chiese in pace; siccome la Chiesa di Roma
dopo l'elezione di <i>Niccolò V</i> insino alla fine di questo
secolo fu in pace; ed i Pontefici furon da poi occupati
più nelle guerre d'Italia, e nella cura di sostenere
la lor potenza temporale, e di stabilire la propria
famiglia, che negli affari ecclesiastici. Erano ancora
occupati per cagion di coloro, che d'ordinario si
portavano in Roma per le Canonizzazioni de' Santi:
per ottener privilegi a' monasterj: per gli affari degli
Ordini di tante e sì varie religioni: per ottener indulgenze
e dispense: per le liti fra le Chiese e gli Ecclesiastici
che si tirarono tutte a Roma, dove parimente
si tirarono le collazioni di tutti i beneficj, colle riserve,
grazie, aspettative, prevenzioni, annate e tutte l'elezioni
de' Vescovadi e Badie, ed altre provisioni di beneficj;
per i litigj fra Curati e Religiosi sopra l'amministrazione
de' Sacramenti e sopra tante altre faccende;
onde lor si diede occasione di stabilire tante Bolle
e lettere, le quali col correr degli anni crebbero in
tanto numero, che ora se ne veggono compilati ben
cinque volumi, sotto il titolo di <i>Bullario Romano</i><a class="tag" id="tag318" href="#note318">[318]</a>.
</p>

<div class="section">
<h4 id="lib25cap10s1">§. I. <i>Monaci e beni temporali.</i></h4>
</div>

<p>
Le nostre Chiese, durante il tempo dello Scisma,
non fecero notabili acquisti di beni temporali, poichè
l'Ordine chericale era in poco credito; anzi le ostinate
guerre che insorsero, sovente obbligarono i nostri
Principi, con permissione de' romani Pontefici, di
dare a' loro beni guasti terribili, insino a venderli e
impegnargli, ed a valersi, per gli stipendj de' soldati,
<span class="pagenum" id="Page_368">[368]</span>
de' loro vasi d'oro e d'argento. I Monaci vecchi avendo
già perduto il credito di santità, non erano più
riguardati. Tutta la devozion de' popoli era rivolta verso
i novelli Ordini di nuove religioni, che s'andavano
alla giornata ergendo; e siccome altrove fu osservato,
nel Regno degli <i>Angioini</i>, i più accreditati erano i
<i>Mendicanti</i>, e fra questi i più favoriti furono i <i>Frati
Predicatori</i> ed i <i>Frati Minori</i>. La Regina Giovanna II
in ammenda delle sue lascivie diedesi pure a favorirgli,
e a disporre il suo animo ad opere di pietà. Oltre di
aver fondato un nuovo ospedale nella chiesa dell'Annunziata
di Napoli, dotandolo di ricchissime rendite, e
d'aver ampliato l'ospedale e la chiesa di S. Niccolò
del Molo, riparò in grazia de' <i>Frati Minori</i> il monastero
della Croce di Napoli, ed ordinò che tutti coloro
ch'aveano rubato in tempo suo e della Regina
Margarita e di Ladislao suo fratello al Fisco regio,
fossero assoluti, con pagar il due per cento delle quantità
rubate ed occupate: ed a tal effetto avea posta
una cassa dentro il monastero di S. Maria della Nuova,
dove i ladri doveano portar il denaro, ch'ella avea
destinato per reparazione di quel monastero<a class="tag" id="tag319" href="#note319">[319]</a>. Donò
ancora al monastero di S. Antonio di Padova, ora
disfatto, molti poderi, a contemplazione di Suor Chiara
già Contessa di Melito; e confermò al monastero di
S. Martino sopra Napoli, li privilegi e concessioni fatte
al medesimo dalla Regina Giovanna I di governare
lo spedale dell'Incoronata da lei fondato e dotato,
facendo franca la chiesa e sue robe d'ogni ragion fiscale,
affinchè gl'infermi fossero ben trattati; ora i
beni donati e le franchigie concesse son rimase, ma
<span class="pagenum" id="Page_369">[369]</span>
<i>lo spedale</i>, come dice il Summonte<a class="tag" id="tag320" href="#note320">[320]</a>, <i>è dismesso; e
dove si governavano gl'infermi, ora vi sono magazzini
di vino</i>.
</p>

<p>
Favorì ancora questa Regina <i>Giovanni da Capistrano</i>,
Terra posta nell'Apruzzo Ultra, <i>Frate Minore</i> e discepolo
di S. Bernardino di Siena, il quale datosi
nella sua giovanezza agli studii legali, vi riuscì eminente
e fu creato Giudice della Gran Corte della Vicaria;
ma da poi abbandonando il secolo, si fece religioso
di S. Francesco, e fu più celebre per le sue
spedizioni, che per li suoi trattati di legge e di morale
che ci lasciò, de' quali il Toppi<a class="tag" id="tag321" href="#note321">[321]</a> fece catalogo.
Egli si fece capo d'una Crociata contro i <i>Fraticelli</i>
e gli <i>Ussiti</i>, ed andò in persona alla testa delle truppe
che guerreggiavano contro i Boemi. La Regina Giovanna
gli diede anch'ella commessione di proibire ai
Giudei del nostro Regno l'usure, e che potesse costringergli
a portare il segno del <i>Thau</i>, perchè fossero
distinti da' Cristiani. Fu ancor rinomato per lo spaventoso
soccorso, che diede alla città di Belgrado assediata
da Turchi, e per gli altri impieghi marziali,
ch'ebbe in Ungheria, dove nell'anno 1456 finì i giorni
suoi.
</p>

<p>
(La morte di <i>Giovanni da Capistrano</i>, secondo che
rapporta <i>Gobellino</i><a class="tag" id="tag322" href="#note322">[322]</a>, bisogna riportarla ne' seguenti
anni; poichè questi lo fa intervenire nel Concilio di
Francfort, celebrato nell'anno 1454, scrivendo ancora,
che le sue prediche poco profittarono nella guerra
contro a' Turchi. <i>Aderat et Johannes Capistranus ordinis
minorum Professor vitae sanctimonia, et assidua
<span class="pagenum" id="Page_370">[370]</span>
verbi Dei praedicatione clarus, quem populi velut prophetum
habebant, quamvis in bello contra Turcas suadendo
paucum proficeret).</i>
</p>

<p>
Un nuovo Ordine, che surse a questi tempi fra noi,
diede occasione a nostri Principi <i>Aragonesi</i>, perchè
non fossero riputati meno degli <i>Angioini</i>, di accrescere
anch'essi gli acquisti de' Monaci. Fu questo l'Ordine
<i>di Monte Oliveto</i> istituito in Italia da tre Sanesi, i
quali ritiratisi nel contado di Monte Alcino a menar
vita solitaria in un Monte chiamato <i>Oliveto</i>, essendo
stati accusati al Pontefice Giovanni XXII come inventori
di nuove superstizioni, fur costretti giustificare
il loro instituto a quel Pontefice, il quale diede commessione
al Vescovo d'Arezzo, nella cui Diocesi era
<i>Monte Oliveto</i>, che prescrivesse loro la regola, colla
quale dovessero vivere: il Vescovo gli fece vestire di
un abito bianco, dando loro la regola di S. Benedetto;
ed avendo essi edificato in quel Monte un monastero
ch'ora è rimaso capo di questa Congregazione, fra
poco tempo se ne edificarono in Italia degli altri: onde
nel 1372 Papa Gregorio XI approvò il nuovo Ordine,
e Martino V parimente lo confermò. In Napoli furono
questi novelli Religiosi introdotti da Gurrello Origlia
Cavalier di Porto, Gran Protonotario del Regno, e
molto familiare del Re Ladislao, il quale nel 1411 dai
fondamenti gli edificò chiesa e monastero, dotandolo
di 133 once d'oro l'anno per vitto di 24 Monaci e
14 Oblati. Assegnò loro anche molti poderi e censi,
e fra gli altri li feudi di Savignano, di Cotugno e di
casa Alba nel territorio d'Aversa: li territorii d'Echia
colle grossissime rendite che da quelli si traggono,
non riserbandosi altro per se e suoi successori, se non
che i Monaci gli dovessero ogni anno nel dì della
<span class="pagenum" id="Page_371">[371]</span>
Cerajuola, presentare un torchio di cera d'una libbra,
in segno del padronato che e' si riserbava, come fondatore
di quella chiesa<a class="tag" id="tag323" href="#note323">[323]</a>.
</p>

<p>
Ma da poi ne' tempi de' nostri Re Aragonesi crebber
assai più gli acquisti e le lor ricchezze; ed Alfonso II
sopra gli altri affezionatissimo di quest'Ordine, gli arrichì
estraordinariamente; poichè oltre d'aver loro donate
molte preziose suppellettili e vasi d'argento, ed
ingrandite le loro abitazioni, ed adornate con dipinture
eccellenti, donò loro anche tre castelli cioè Teverola,
Aprano e Pepona, con la giurisdizione civile
e criminale. Ciò che fu imitato anche dagli altri Re
<i>Aragonesi</i>, il Regno de' quali saremo ora a narrare:
</p>

<p class="pad2 center large">
FINE DEL LIBRO VENTESIMOQUINTO.
</p>

<div class="chapter">
<p>
<span class="pagenum" id="Page_372">[372]</span>
</p>

<p class="center large">
STORIA CIVILE<br />
DEL<br />
REGNO DI NAPOLI
</p>

<h2 class="pad2" id="libro26">LIBRO VENTESIMOSESTO</h2>
</div>

<p>
Il Regno di Napoli trasferito dagli Angioini in
mano d'Alfonso Re d'Aragona, ancorchè passasse
sotto la dominazione d'un Re potentissimo per tanti
Regni ereditari, che possedeva, per Aragona, Valenza,
Catalogna, Majorica, Corsica, Sardegna, Sicilia, il
Rossiglione e tant'altri floridissimi Stati: e nuove
famiglie, nuovi costumi, e molti istituti portati da
Spagna si fossero in quello introdotti; nulladimanco
fortunatamente gli avvenne, che da questo magnanimo
Re non fosse trattato come Regno straniero,
nè reputato forse, come una provincia del Regno di
Aragona; ma l'ebbe, come se fosse suo avito Regno,
e nazionale; anzi vi erse in Napoli un Tribunal così
eminente, che ordinò che a quello dovessero per via
d'appellazione portarsi non solo le cause di queste
nostre province, ma di tutti gli altri suoi vastissimi
Regni.
</p>

<p>
Sia la sua amenità o grandezza, il tanto numero
de' grandi Baroni, la sua eminente nobiltà, siano gli
<span class="pagenum" id="Page_373">[373]</span>
amori della sua cara Lucrezia Alagna egli è evidente,
che lo preferì a tutti gli altri suoi dominj, e non
si vide mai in tanta floridezza e splendore, quanto
negli anni del suo Regnare. Egli fermò in Napoli la
sua sede regia, e quivi volle menar il rimanente di
sua vita, e finire quivi i suoi giorni: e quasi dimenticatosi
degli altri suoi paterni Regni, tutte le sue cure,
e tutti i suoi pensieri furono verso questo Reame
drizzati. La Sicilia vicina, che divisa dal Regno fin dal
famoso Vespro siciliano, ora s'unisce, a lui accrebbe
parimente utilità e grandezza. Quindi avvenne che
per essersi nella sua persona riuniti questi Regni,
cominciò a chiamarsi Re dell'una e l'altra Sicilia,
ut et hinc, come dice il Fazzello<a class="tag" id="tag324" href="#note324">[324]</a>, <i>Pontificum
Romanorum authoritatem non improbare, et vetustam
observationem non negligere videretur, non ignarus,
cum eruditissimus esset, illius usurpatam esse, et novitiam
vocem.</i> Ciocchè poi usarono gli altri Re suoi
successori che dominarono l'uno e l'altro Reame.
Ma la principal cagione, onde anche dopo la di lui
morte questo Regno mantenesse la sua propria dignità,
e che conservasse i suoi proprj Re, e non dipendesse
da Principi stranieri, li quali tenendo altrove
collocata la Regia loro sede, per mezzo de' loro Ministri
soglion governare, come avvenne dal tempo di
Ferdinando il Cattolico in poi; fu l'avere Alfonso
proccurato per via di legittimazione, d'investiture e
acclamazione de' Popoli che il Regno di Napoli, mancando
egli senza figliuoli legittimi, non passasse con
tutti gli altri Regni ereditarj sotto la dominazione di
Giovanni suo fratello e degli altri Re d'Aragona, ma
<span class="pagenum" id="Page_374">[374]</span>
ne fosse investito ed acclamato per suo successore
<i>Ferdinando</i> d'Aragona suo figliuolo bastardo, il quale
sino a Federico d'Aragona ultimo Re di questa linea,
perpetuò per molti anni nella sua discendenza
questa successione in guisa che il Regno ebbe insino
al Re Cattolico proprj Principi, anzi più che Nazionali;
poichè non avendo essi in altre parti altri Stati
e dominj, il Regno di Napoli era la loro unica sede
e la propria Patria.
</p>

<p>
Molto dunque deve Napoli ed il Regno ad Alfonso,
il quale posponendo gli altri suoi Regni, in questa
città fermò il suo soglio, ed all'antica nobiltà normanna,
sveva e franzese aggiungendovi altra nuova
ch'e' portò di Spagna, di nuove illustri famiglie l'accrebbe
e adornò. Egli vi portò i Cavanigli, i Guedara,
i Cardenes, gli Avalos e tante altre, che ancora ci
restano, e che rischiarano colla nobiltà del loro sangue
questo Regno: oltre a' Villamarini, Cardona, Centeglia,
Periglios, Cordova e tante altre famiglie nobilissime
che son ora tra noi estinte. Egli riordinò il
Regno con frequenti Parlamenti, con nuove numerazioni
e con migliori istituti e nuovi Tribunali.
</p>

<p>
Non è mio proponimento, nè sarebbe dell'istituto
della mia opera, voler in questa Istoria narrare i magnifici
ed egregj suoi fatti: ebbe quest'Eroe particolari
Autori, che di lui altamente e diffusamente scrissero,
due Antonj, Zurita e Panormita, Bartolommeo
Facio, Enea Silvio, poi Papa Pio II, il celebre Costanzo,
Spiegello, Gaspare Pellegrino e tanti e sì illustri
che empierono le loro carte de' suoi famosi gesti.
A noi, perciò che richiede il nostro istituto, basterà
rapportare ciò che appartiene alla politia, colla
quale questo Principe governò il Regno: che cosa di
<span class="pagenum" id="Page_375">[375]</span>
nuovo fuvvi introdotto, e quali fossero le sue vicende
e mutazioni nello stato, così civile e temporale, come
ecclesiastico e spirituale.
</p>

<div class="chapter">
<h3 id="lib26cap1">CAPITOLO I.
<span class="smaller"><i>De' capitoli e privilegi della città e Regno di Napoli
e suoi Baroni.</i></span></h3>
</div>

<p>
Da poi ch'ebbe Alfonso interamente sconfitti coloro
della parte Angioina, ed in tutte le parti del
Regno fatto correre le sue bandiere, pensò convocare
un general Parlamento per dar sesto a molte cose che
le precedute guerre avean poste in disordine e confusione.
Lo intimò a Benevento, e per questo mandò
per tutte le province lettere a' Baroni ed alle Terre
demaniali che ad un dì prefisso ivi si trovassero; ma
i Napoletani mandarono a supplicarlo che trasferisse il
Parlamento nella città di Napoli ch'era capo del Regno,
e così fu fatto: v'intervennero due Principi,
poichè in questi tempi non ve n'eran più nel Regno,
il Principe di Taranto Balzo e quello di Salerno Orsino,
il primo Gran Contestabile e l'altro Gran Giustiziere:
v'intervennero tutti gli altri cinque Ufficiali
della Corona: quattro Duchi, quel di Sessa Marzano,
il Duca di Gravina Orsino, il Duca di S. Marco Sanseverino,
ed il Duca di Melfi Caracciolo (poichè il
Duca d'Atri Acquaviva ed altri Baroni che aveano
seguita la parte di Renato, ancorchè chiamati, non
s'assicurarono venire innanzi al Re): due Marchesi,
quel di Cotrone Centeglia e l'altro di Pescara Aquino:
molti Conti, e moltissimi Baroni e Cavalieri dei
<span class="pagenum" id="Page_376">[376]</span>
quali il Costanzo ed il Summonte fecero lungo catalogo.
</p>

<p>
In questo Parlamento propose il Re che avendo liberato
il Regno dall'altrui invasioni, per poterlo nell'avvenire
mantener in pace e difenderlo da chi cercasse
turbarlo, era di dovere che si stabilisse per tutto
il Regno un annuo pagamento per mantenere uomini
d'arme per la difensione di quello: consultarono sulla
richiesta, e si conchiuse di costituirli un pagamento
d'un ducato a fuoco, da pagarsi ogni anno per tutto
il Regno, con che il Re dovesse all'incontro dar ad
ogni fuoco un tomolo di sale, e levar ogni colletta,
colla quale prima si vivea<a class="tag" id="tag325" href="#note325">[325]</a>. Si fece al Re l'offerta
con chiedergli ancora alcune grazie. Alfonso l'accettò,
promise tener mille uomini d'arme pagati a pace ed
a guerra, e diece galee per guardia del Regno, e concedè
magnanimamente quelle grazie che gli furon dimandate.
</p>

<p>
Molti furon i privilegi che si veggono ora impressi
in un particolar volume: fra gli altri fu stabilito di
dar udienza pubblica in tutti i venerdì a' poveri e
persone miserabili: fu lor costituito un Avvocato con
annuo soldo da pagarsi dalla Camera del Re: che
nella Gran C. della Vicaria in luogo del Gran Giustiziere
dovesse continuamente assistere il suo Luogotenente,
ovvero Reggente con quattro Giudici per
l'amministrazion della giustizia: che alli Baroni si
conservassero li privilegj delle giurisdizioni a loro conceduti:
<span class="pagenum" id="Page_377">[377]</span>
che fossero sciolti da ogni pagamento d'adoa:
che pagandosi per ciaschedun fuoco carlini diece, se
gli somministrasse un tomolo di sale: che s'assegnasse
a spese del regio Erario un avvocato a' poveri: ed altri
privilegj e grazie concedette non meno alla città
di Napoli che a tutte l'Università e Terre del Regno.
</p>

<p>
L'orme d'Alfonso furon da poi calcate dagli Re
suoi successori, i quali in occasioni simili, avendo dal
Regno richieste, ed essendo loro state accordate o
nuove imposizioni o donativi di somme considerabilissime,
concederon essi altre grazie alla città e Regno.
Molte se ne leggono di Ferdinando I, d'Alfonso
II, di Ferdinando II, di Federico, di Ferdinando
il Cattolico, o del suo Plenipotenziario Gran Capitano,
di Carlo V e di Filippo II. Tanto ch'essendo
nell'anno 1588 cresciuto il lor numero, ebbe il pensiero
<i>Niccolò de Bottis</i> di raccoglierle in un volume
che fece imprimere in Venezia, e lo dedicò al Presidente
de Franchis, allora Consigliere.
</p>

<p>
Ma in decorso di tempo, essendone state altre concedute
dal Re Filippo II, da Filippo III e IV, da
Carlo II e ne' nostri tempi dall'Imperador Carlo VI
con grande utilità del pubblico si è proccurato nei
passati anni, farne altra raccolta in un altro volume
che si è fatto imprimere in Napoli (ancorchè portasse
il nome di Milano) nell'anno 1719, dove sono stati
impressi li rimarchevoli privilegi e segnalatissime grazie
concedute ultimamente alla città e Regno dal
nostro augustissimo e clementissimo Principe; delle
quali secondo l'opportunità se ne farà in quest'Istoria
ricordanza.
</p>

<div class="chapter">
<p>
<span class="pagenum" id="Page_378">[378]</span>
</p>

<h3 id="lib26cap2">CAPITOLO II.
<span class="smaller"><i>Successione del Regno dichiarata per la persona di
<span class="smcap">Ferdinando</span> d'Aragona figliuolo d'<span class="smcap">Alfonso</span>. Pace
conchiusa col Pontefice <span class="smcap">Eugenio IV</span> da cui vengono
investiti del Regno.</i></span></h3>
</div>

<p>
Fu ancora in questo Parlamento dichiarata la succession
del Regno per la persona di Ferdinando figliuolo
d'Alfonso; poich'essendo notissimo a' più intimi
Baroni del Re l'amore che e' portava a questo
suo figliuolo, ancorchè naturale, al quale avea spedito
privilegio di legittimazione<a class="tag" id="tag326" href="#note326">[326]</a> dove lo dichiarava
abile a potergli succedere in tutti i suoi Stati e particolarmente
nel Regno di Napoli; e sapendo di far
gran piacere al Re, proposero agli altri di cercargli
grazia che volesse designare D. Ferdinando suo futuro
successore, col titolo di Duca di Calabria, solito
darsi a' figliuoli primogeniti de' Re di questo Regno:
onde col consenso di tutti, Onorato Gaetano che fu
eletto per Sindico di tutto il Baronaggio, inginocchiato
avanti al Re lo supplicò, che poichè S. M. avea
stabilito in pace il Regno, e fatti tanti beneficj, per
fargli perpetuare, volesse designare per Duca di Calabria
e suo futuro successore, dopo i suoi felici giorni,
l'illustrissimo Signor D. Ferdinando suo unico figlio<a class="tag" id="tag327" href="#note327">[327]</a>;
e 'l Re con volto lieto fece rispondere dal
suo Segretario in di lui nome queste parole: <i>La serenissima
<span class="pagenum" id="Page_379">[379]</span>
Maestà del Re rende infinite grazie a voi
illustri, spettabili e magnifici Baroni della supplica
fatta in favore dell'illustrissimo Signore D. Ferrante
suo carissimo figlio, e per soddisfare alla domanda vostra,
l'intitola da quest'ora, e dichiara Duca di Calabria
immediato erede e successore di questo Regno,
e si contenta se gli giuri omaggio dal presente dì.</i> Fu
subito con gran giubilo gridato Ferdinando Duca di
Calabria e successore del Regno, e da tutti gli Ufficiali
e Baroni suddetti gli fu giurato omaggio e ligio
di fedeltà <i>ore et manibus</i>; e ne fu fatto pubblico
istromento in presenza di molti Baroni in quest'anno
1443 che si legge impresso nel volume de' privilegj
suddetti. Nel seguente giorno, il Re con Ferdinando
accompagnato dal Baronaggio andò nel monastero
delle Monache di S. Ligoro, e poichè fu celebrata
con pubblica solennità la messa, diede la spada
nella man destra di Ferdinando, e la bandiera nella
sinistra, e gl'impose il cerchio Ducale su la testa, e
comandando che tutti lo chiamassero <i>Duca di Calabria</i>,
e lo tenessero per suo legittimo successore: di
che anche ne fu fatto pubblico istromento che parimente
ivi si legge.
</p>

<p>
Ma tutto ciò non bastava per assicurar la successione
del Regno nella persona d'un figliuolo bastardo,
ancorchè legittimato, se questo giuramento e dichiarazione
non fosse stata approvata dal Papa, il quale
per l'inimicizia che teneva con Alfonso non gli avrebbe
data mai l'investitura; ed il mal animo del
Papa era evidente, poichè avendo tutti i Potentati di
Italia mandato a congratularsi con lui della vittoria,
e della quiete e pace del Regno, solamente il Pontefice
Eugenio non vi mandò; anzi mostrò dispiacer
<span class="pagenum" id="Page_380">[380]</span>
grandissimo della ruina di Renato e della sua uscita
dal Regno. Perciò Alfonso, che avea bisogno di lui,
non solo per istabilire più perfettamente la pace, ma
per ottenere l'investitura del Regno per lo Duca di
Calabria, rivoltò tutti i suoi pensieri per riconciliarsi
con lui, e adoperò ogni mezzo por conseguirlo.
</p>

<p>
Avea prima Alfonso, come si disse, vedendo l'avversione
d'Eugenio, tenuto secreto trattato con Amedeo
duca di Savoja Antipapa, e non per altro che per
ottenere da quello ciò che dal vero Pontefice non
potea conseguire. Lo Scisma che s'era rinovato nella
Chiesa dopo la morte di Martino V per lo Concilio
di Basilea, avea posto in disordine ogni cosa. Ciò
che il Papa Eugenio stabiliva, il Concilio dichiarava
nullo; ed all'incontro il Papa tenendo per Conventicola
quella radunanza, tuttociò che in quella si determinava,
lo dannava ed anatematizzava. Il Concilio
citò il Papa e non comparendo, lo dichiarò contumace;
finalmente que' Prelati ch'eran rimasi in Basilea,
de' quali componevasi il Concilio, lo deposero
il dì 25 giugno dell'anno 1439 e deputarono alcuni
Commessarj per eleggere un nuovo Papa. I Commessarj
elessero Amedeo Duca di Savoja, che, come
fu detto, s'era ritirato nella solitudine di Ripaglia,
nella Diocesi di Ginevra, dove vivea come Romito.
La sua elezione fu confermata dal Concilio, e
fu nomato <i>Felice V</i>, il quale tosto portossi in Basilea
a presiedere in quello. Papa Eugenio ne teneva aperto
un altro in Fiorenza, e vicendevolmente si condennavano
l'un l'altro. La Francia continuò a riconoscere
Eugenio per Papa. L'Alemagna però cominciava
a vacillare, e propose di tenere un nuovo Concilio
per giudicare sopra il diritto de' due eletti. Il Re
<span class="pagenum" id="Page_381">[381]</span>
Alfonso durando nell'inimicizia d'Eugenio, per dargli
di che temere, mandò Luigi Cescases per suo Ambasciadore
appresso Felice, e permise che alcuni Prelati
suoi sudditi l'ubbidissero e riconoscessero per
vero Pontefice. All'incontro Felice per tirar scovertamente
Alfonso nel suo partito, e tutti i sudditi de' di
lui Regni alla sua ubbidienza, offeriva a Luigi suo
Ambasciadore ch'egli avrebbe confermata l'adozione
fattagli dalla Regina Giovanna II, conceduta l'investitura
del Regno, ed oltre ciò gli offeriva ducentomila
ducati d'oro<a class="tag" id="tag328" href="#note328">[328]</a>. Ma il prudentissimo Re scorgendo
che di giorno in giorno il Concilio di Basilea andavasi
debilitando, e che Felice erasi a' 20 novembre
dell'anno 1442 con una parte de' suoi Cardinali ritirato
in Lausana, e che a lungo andare si dissolverebbe
ogni cosa: pensò destramente di rivoltarsi alla
parte d'Eugenio, e per tenere intanto a bada Felice,
fece rispondere dal suo Ambasciadore alla profferta
fattagli che li ducentomila ducati d'oro bisognava
che se gli pagassero in una paga: che si contentava
di ritenersi la città di Terracina per la somma di
305 mila ducati di Camera in parte di ciò che se gli
dovea per la guerra mossagli dal Patriarca Vitellesco,
quando gli ruppe la tregua, e che allora vi fu condizione
che dovesse aver Terracina fin che ne fosse
interamente soddisfatto: che se Felice era contento di
ciò ed adempiva a queste condizioni, egli non avrebbe
mancato di difenderlo e di prestargli co' suoi fratelli
ubbidienza; ed oltre a ciò che avrebbe inviati al Concilio
suoi Ambasciadori, e proccurato che i Prelati
de' suoi Regni ancor vi venissero; ed anche si studierebbe
<span class="pagenum" id="Page_382">[382]</span>
che il medesimo facessero il Re di Castiglia ed
il Duca di Milano, e co' suoi fratelli si sarebbe confederato
ancora con la Casa di Savoja.
</p>

<p>
Questi trattati teneva egli aperti con Felice, prolungandogli
con destrezza, perchè non si venisse a
veruna conchiusione; ma nell'istesso tempo avea dato
incarico al Vescovo di Valenza D. Antonio Borgia,
che fu Cardinale e poi Papa, detto Calisto III che
s'adoprasse con Eugenio per la sua riconciliazione, il
quale incominciò a sollecitare il Papa, che si degnasse
trattare di pace e ricevere il Re per suo buon figliuolo
e buon feudatario. Agevolò ancora il trattato, ed
ammollì l'animo d'Eugenio Lodovico Scarampo Patriarca
d'Aquileia Cardinal di S. Lorenzo in Damaso
suo Camerlengo, con cui solea egli conferire de' più
gravi ed importanti affari; onde Eugenio mosso dalle
loro insinuazioni, e considerando altresì che non poteva
giovare al Re Renato, e che l'inimicizia del Re
Alfonso gli poteva nuocere, voltò l'animo alla pace;
ed a' 9 aprile di quest'anno 1443 spedì una Bolla di
legazione e commessione in persona del Cardinal suddetto,
inviandolo a trattare col Re della pace e dell'investitura
del Regno da concedersi al medesimo. La
Bolla di questa legazione è rapportata dal Chioccarello,
e si legge nel primo volume de' suoi M. S. giurisdizionali.
</p>

<p>
Trovavasi allora il Re a Terracina, dove ricevè il
Legato con molto onore; e dopo molti dibattimenti fu
a' 14 giugno del detto anno la pace conchiusa con
questi patti.
</p>

<p>
Che il Re con dimenticanza perpetua di tutte l'ingiurie
ed offese passate, e con rimessione di quelle,
riconoscesse Eugenio per se e per tutti i suoi Regni
<span class="pagenum" id="Page_383">[383]</span>
per unico, vero e non dubbioso Pontefice e Pastor
universale di S. Chiesa, e che come a tale gli prestasse
egli ed i suoi Regni ubbidienza.
</p>

<p>
Che dovesse tenere per Scismatici tutti i Cardinali
aderenti all'Antipapa Amedeo.
</p>

<p>
Che all'incontro il Papa dovesse dar l'investitura
al Re Alfonso del Regno di Napoli, con la conferma
dell'adozione ed arrogazione, che la Regina Giovanna II
aveale fatta con clausola, che non gli ostasse avere
acquistato il Regno colle proprie armi.
</p>

<p>
Che trasferisse in Alfonso tutta quella autorità che
era stata conceduta da' Pontefici passati agli antichi Re
di Napoli; e che abilitasse D. Ferrante Duca di Calabria
alla successione dopo la morte del padre. E
dall'altra parte il Re si farebbe vassallo e feudatario
della chiesa, con promettere d'aiutarla a ricovrare la
Marca, la quale si tenea occupata dal Conte Francesco
Sforza.
</p>

<p>
Che quando il Papa volesse far guerra contra Infedeli,
avesse il Re da comparire con una buona armata
ad accompagnare quella del Papa.
</p>

<p>
Che il Re dovesse ritenere in nome della chiesa la
città di Benevento e di Terracina in governo per tutto
il tempo di sua vita, e per lo medesimo tempo lasciava
il Re al Papa Città ducale, Acumoli e la Lionessa,
terre importantissime della provincia d'Abruzzo.
</p>

<p>
Che il Re dovesse servire al Papa con sei galee per
sei mesi nella guerra contro il Turco. E per ricuperare
le città e fortezze che teneva occupate nella Marca
il Conte Francesco Sforza, si convenne, che il Re
dovesse inviare quattromila soldati a cavallo e mille
a piedi.
</p>

<p>
Che il Papa dovesse concedere la Bolla di legittimazione
<span class="pagenum" id="Page_384">[384]</span>
per D. Ferdinando suo figlio che fosse abilitato
per l'investitura, in guisa che tanto egli, quanto
i suoi eredi potessero succedere al Regno.
</p>

<p>
Che al censo, che dovea pagar il Re per l'investitura,
s'avessero da scomputare le spese, che si facessero
nelle sei galee e nella gente d'arme, che dovean
andare alla Marca.
</p>

<p>
Che le città di Benevento e di Terracina si darebbero
in governo a D. Ferdinando e suoi successori
perpetuamente, e dell'istesso modo avesse la chiesa
in governo la Città ducale, Acumoli e la Lionessa.
</p>

<p>
Questi capitoli di pace furono a' 14 giugno di quest'anno
1443 conchiusi in Terracina dal Re e dal Legato
appostolico Cardinal d'Aquileia; nella conchiusion
de' quali intervennero solamente Alfonso Covarruvias
famoso Giurista e Protonotario appostolico e Giovanni
Olzina Segretario del Re; e sono rapportati dal Chioccarello
nel tomo I de' M. S. giurisdizionali.
</p>

<p>
Papa Eugenio con sua particolar Bolla spedita a' 6
luglio del detto anno, parimente rapportata da Chioccarello,
confermò i capitoli suddetti, ed in esecuzione
di quelli, in questo medesimo anno, spedì più Bolle
rapportate anche dal medesimo Autore.
</p>

<p>
Primieramente a' 13 luglio diede fuori una Bolla
preliminare, colla quale assolvea il Re ed i suoi Ministri
da tutte le scomuniche e censure, nelle quali
fossero incorsi per le guerre ed offese fatte alla chiesa
romana nel tempo dello Scisma, e per l'invasione dei
beni ecclesiastici. Dopo tutto ciò, residendo Eugenio
in Siena, a' 15 del detto mese spedì la Bolla dell'investitura,
per la quale concedè al Re Alfonso l'investitura
del Regno di Napoli per se, suoi eredi mascoli
e femmine legittimi discendenti dal suo corpo per <i>retta
linea</i>.
</p>

<p>
<span class="pagenum" id="Page_385">[385]</span>
</p>

<p>
Di questa investitura variamente parlarono i nostri
Autori: Scipion Mazzella<a class="tag" id="tag329" href="#note329">[329]</a> dice, che abbracciava
ancora il Regno d'Ungheria, di cui il Papa ne investì
Alfonso per le ragioni di Giovanna sua madre adottiva;
e che nella medesima si concedeva ancora, che
Ferdinando suo figliuol naturale potesse succedere nel
Regno. Il Cardinal Baronio<a class="tag" id="tag330" href="#note330">[330]</a> credette, che per questa
Bolla il Re Alfonso fosse stato da Eugenio investito
non solo del Regno di Napoli, ma anche di quello
di Sicilia. Ma non men l'uno che l'altro vanno di
gran lunga errati. L'investitura non fu che del solo
Regno di Napoli, chiamato nelle Bulle pontificie, <i>Regnum
Siciliae et Terram citra Pharum</i>. Nè della Sicilia
<i>ultra Pharum</i>, e molto meno dell'Ungheria si
fece parola, come nè tampoco dell'abilitazione di Ferdinando.
Ciò è evidente dalla Bolla, che ora leggiamo
impressa nel III tomo del Summonte, e che manuscritta
fu dal Chioccarelli ancor inserita fra l'altre di
questo Papa nel tomo primo de' suoi M. S. giurisdizionali:
dove Eugenio, numerando le cagioni, che lo
moveano a dar l'investitura, cioè l'adozione della Regina
Giovanna II, li travagli d'Alfonso sofferti in tanti
anni per mettersene in possesso, la vittoria riportata
de' suoi nemici, la pace data al Regno, la volontà dei
Baroni che lo consideravano e che l'aveano ricevuto
per loro Re e Signore, datogli ubbidienza e prestatogli
il giuramento solito di fedeltà (cose tutte riguardanti
il solo Regno di Napoli), i meriti proprj e del
Re Ferdinando suo padre, per tutte queste ragioni
l'investiva del Regno colle clausole solite, che furono
<span class="pagenum" id="Page_386">[386]</span>
apposte in quella conceduta al Re Carlo I con il censo
di ottomila once d'oro l'anno: e che i Baroni e popoli
del medesimo Regno non potessero gravarsi di
nuove taglie, ma godessero quella libertà, franchigia
e privilegi che goderono a tempo del Re Guglielmo II.
</p>

<p>
Non poteva in questa investitura parlarsi del Regno
di Sicilia <i>ultra Pharum</i>, di cui i Re di Sicilia
predecessori d'Alfonso, sin dal famoso Vespero Siciliano,
non ne richiesero mai investitura; ed Alfonso
era a quello succeduto per la morte del Re Ferdinando
suo padre sin dall'anno 1416, e di cui era in
possesso prima della sua adozione. Lo convincon ancora
le parole della Bolla dell'investitura, conceduta
<i>pro Regno Siciliae, et tota terra ipsius, quae est citra
Pharum, usque ad confinia terrarum ipsius Ecclesiae</i>.
Ciò che si conosce più chiaramente dal giuramento
di ligio omaggio, che Alfonso poi nell'anno 1445
diede ad Eugenio con queste parole: <i>Ego Alphonsus
dei gratia Rex Siciliae plenum homagium, ligium, et
vassallagium faciens vobis Domino meo Eugenio Papae
IV et Ecclesiae Romanae, pro Regno Siciliae, et
tota terra ipsius, quae est citra Pharum</i><a class="tag" id="tag331" href="#note331">[331]</a>.
</p>

<p>
Mette poi la cosa in maggior evidenza, e non lascia
punto da dubitare la data di questo giuramento,
dove per lo Regno di <i>Sicilia, et tota terra citra pharum</i>,
non si denota, che questo solo Regno di Napoli.
Ecco ciò che ivi leggiamo: <i>Datum Neapoli per manus
nostri praedicti Regis Alphons, anno a Nativitate Domini
1445, die vero secundo mensis Junii octavae Indictionis.
Regnum nostrorum trigesimo; hujus vero
SICILIAE, ET TERRAE CITRA PHARUM anno Regni XI</i>.
<span class="pagenum" id="Page_387">[387]</span>
Non è dunque da dubitare, che questa investitura
fu del solo Regno di Napoli, siccome per cosa
fuor di dubbio scrissero il Costanzo, il Summonte, il
Chioccarelli, e tutti i più rinomati e gravi nostri
Autori.
</p>

<p>
Oltre di questa investitura, nel medesimo anno furono
da Eugenio spedite altre Bolle in favor d'Alfonso;
nel dì 4 di settembre ne diè una per la quale
gli rimette e dona il pagamento di non picciole somme
di marche sterline, che era tenuto pagare alla Camera
Appostolica per cagion della concessione, ed investitura
del Regno di Napoli. E nel dì 29 del medesimo
mese con altra Bolla gli rimise tutta la somma
di denari, che gli dovea per li censi passati del
Regno di Napoli; e tutta la somma, che il Re, e suoi
Ufficiali e Ministri in suo nome aveano esatta insino
al detto dì, da qualunque ragioni, e crediti della Camera
Appostolica, ovvero da prelature e dignità, beneficj
e persone ecclesiastiche di qualsivoglia modo.
Parimente nel medesimo giorno ne spedì un'altra,
colla quale promette al Re di mandargli il Cardinal
di S. Lorenzo in Damaso, o altra persona per coronarlo
solennemente quando e dove il Re vorrà; ma
questa coronazione poi non si fece, non essendo stato
Alfonso mai coronato<a class="tag" id="tag332" href="#note332">[332]</a>.
</p>

<p>
Poi in un medesimo giorno de' 13 decembre del suddetto
anno furono spedite nove altre Bolle in favor
del medesimo. Per la prima, si concede che la pena
della privazione del Regno in caso di contravenzione
alli patti dell'investitura, possa permutarsi in pena
pecuniaria di ducati 50 mila da pagarsi dal Re alla
<span class="pagenum" id="Page_388">[388]</span>
Camera Appostolica; durante però la vita d'Alfonso.
La seconda, gli proroga per due altri anni il tempo
di dare il giuramento alla Sede Appostolica per l'investitura
del Regno, non ostante, che in quella si dica,
doversi dare fra sei mesi, se il Papa sarà in Italia
ed essendo fuori d'Italia, fra un anno. La terza, gli
rimette le 8 mila once d'oro l'anno, che gli doveva
per lo censo, durante però la vita d'Alfonso. La quarta
gli dà facoltà di non ricevere i suoi ribelli nel Regno,
e di cacciargli, con confiscare i loro beni, non ostante
il giuramento dato dal Re per osservanza dell'investitura
fattagli, di ricevere detti ribelli nel Regno e di
restituire a' medesimi i loro beni, assolvendolo dal
detto giuramento. Per la quinta, se gli concede, che
se bene nell'investitura vi sia patto, che non possa
imponere taglie e collette alle chiese, monasterj, luoghi
pii e religiosi, cherici e persone ecclesiastiche, e loro
beni, eccetto che ne' casi permessi <i>de jure</i>, ovvero
per antica consuetudine di detto Regno, tuttavia che
possa il suddetto Re per tutto il tempo della sua vita
imponere taglie e collette a detti luoghi e persone
ecclesiastiche, essendovi necessità, non ostante li patti
di detta investitura. Nella sesta, si dice, che essendosi
dal Re Alfonso esposto, che per antica consuetudine
del Regno poteva imponer taglie e collette alle chiese,
monasterj, Luoghi pii, religiosi, cherici e persone
ecclesiastiche e loro beni, e che non era tenuto ricevere,
nè ammettere Prelati eletti, nominati e provisti
in detto Regno, se probabilissimamente gli eran sospetti
di Stato: il Papa gli concede, che possa imporre
dette taglie e collette, e non ricevere detti Prelati,
se per consuetudine del Regno gli era lecito, non
ostante li patti apposti in detta Investitura. Per la settima,
<span class="pagenum" id="Page_389">[389]</span>
ad istanza del detto Re se gli concede e dispensa,
che possano anche succedere nel Regno <i>i trasversali</i>,
non ostante li patti di detta Investitura, che
chiamava solo li mascoli nati e nascituri, legittimamente
discendenti per linea retta dal detto Re. Per
l'ottava, se gli conferma l'adozione, ovvero arrogazione
per figlio e successore nel Regno di Napoli fattagli
dalla Regina Giovanna II. L'ultima, rimette al
Re li 300 soldati armati, che avea da tenere in campagna,
e che avea promesso alla Sede Appostolica a
sue spese per tre mesi per cagione dell'Investitura
concessagli.
</p>

<p>
Da poi nel seguente anno 1444 a' 14 Luglio in
esecuzione de' capitoli accordati col Cardinal Legato
in Terracina, spedì Eugenio la Bolla della legittimazione
a favor di Ferdinando Duca di Calabria, per la
quale lo legittimò e l'abilitò a succedere nel Regno
di Napoli; ed a primo Aprile dell'anno seguente con
altra Bolla si commette a Don Giovanni Abate del
monastero di S. Paolo di Roma, a ricercare dal Re
Alfonso in nome della Sede Appostolica il giuramento
ch'era tenuto dare per cagion dell'Investitura, il quale
fu dato in mano del medesimo con quelle parole di
sopra riferito.
</p>

<p>
(La formola del giuramento di fedeltà prestato da
Alfonso, siccome i Brevi, ed altre Bolle d'investitura
e sua estensione a' collaterali, di remission di debiti
alla Camera Appostolica, di riunione nel Regno dei
Beni distratti e di conferma dell'adozione fatta dalla
Regina <i>Giovanna II</i> in favor d'Alfonso, sono rapportate
anche da <i>Lunig</i><a class="tag" id="tag333" href="#note333">[333]</a>, il quale trascrive eziandio
<span class="pagenum" id="Page_390">[390]</span>
una bolla d'<i>Eugenio</i>, spedita in Roma nel mese d'Ottobre
del 1443 per la quale gli concede facoltà di
potere per tutto il futuro anno 1444 impor taglie e
collette, ed esigere sopra tutti i frutti de' Beni degli
Ecclesiastici de' suoi Regni la somma di ducentomila
fiorini d'oro di Camera; cioè da' Regni d'Aragona,
Valenza, Catalogna, Majorica e Minorica fiorini cento
quarantamila; dal Regno di Napoli trentamila e da
quello di Sardegna diecimila. Comanda, che niun Ordine
regolare o secolare sia da ciò esente; ma tutti
gli Ecclesiastici, ospedali ed altri luoghi pii debbano
contribuire, eccettuandone i soli Cardinali, per quella
ragione che <i>Eugenio</i> esprime nella suddetta sua Bolla,
dicendo: <i>Venerabilibus Fratribus nostris S. R. E. Cardinalibus,
qui in partem nostrae sollicitudinis, divina
miseratione vocali, grandia ad eorum statum decenter
tenendum expensarum onera quotidie subire noscuntur
dumtaxat exceptis</i>).
</p>

<div class="chapter">
<h3 id="lib26cap3">CAPITOLO III.
<span class="smaller"><i>Nozze tra <span class="smcap">Ferdinando</span> Duca di Calabria con <span class="smcap">Isabella</span>
di Chiaramonte nipote del Principe di Taranto. Morte
di Papa <span class="smcap">Eugenio</span>, ed elezione in suo luogo del Cardinal
di Bologna chiamato <span class="smcap">Niccolò V</span>, che conferma
ad <span class="smcap">Alfonso</span> quanto gli aveva conceduto il suo
predecessore <span class="smcap">Eugenio</span>.</i></span></h3>
</div>

<p>
Re Alfonso dopo aver stabilita la pace col Pontefice
Eugenio, fu tutto inteso non meno ad assicurare
la successione del Regno nella persona del Duca di
Calabria, che a soddisfare il Papa di quanto ne' capitoli
<span class="pagenum" id="Page_391">[391]</span>
della pace erasi convenuto. In adempimento del
primo capitolo fece prestargli ubbidienza da tutti i
Sudditi e Prelati; e poichè il famoso Canonista <i>Panormitano</i>
avea assistito al Concilio di Basilea, ed avea
avuta gran parte a quanto ivi fu fatto contro il Pontefice
Eugenio, in ricompensa di che era stato nominato
Cardinale da <i>Felice V</i> Antipapa, lo fece richiamare
e l'obbligò a cedere il Cardinalato, e a ritornare
nel suo Arcivescovado di Palermo, dove morì di peste
l'anno 1445. Ma vedendo che D. Ferdinando non
era molto amato da' suoi vassalli, per essere di natura
dissimile a lui, siccome colui che s'era scoverto
superbo, avaro, doppio e poco osservatore della fede,
cominciò a dubitare non il Regno dopo la sua morte
venisse in mano aliena; onde trovandosi averlo destinato
per successore, cercò di fortificarlo di parentadi,
ed inteso che il Principe di Taranto teneva in Lecce
una figlia della Contessa di Copertina sua sorella
carnale, giovane di molta virtù e da lui amata come
figlia, mandò a dimandarla per moglie del Duca di
Calabria; ed il Principe ne fu contentissimo, e la condusse
molto splendidamente in Napoli. Parve al Re
di avergli con ciò acquistato l'ajuto del Principe di
Taranto; e per maggiormente fortificarlo, cercò di
stringerlo anche di parentado col Duca di Sessa che
era pari di potenza al Principe: e diede a Martino di
Marzano, unico figliuolo del Duca, D. Lionora sua
figlia naturale, assegnandogli per dote il Principato
di Rossano con una parte di Calabria.
</p>

<p>
Ma mentre Alfonso è tutto inteso a stabilire la
successione del Regno per suo figliuolo, a soddisfare
il Papa di quanto ne' capitoli della pace erasi convenuto:
<span class="pagenum" id="Page_392">[392]</span>
ecco che Eugenio, infermatosi gravemente, venne
a morte il dì 23 di febbraio di quest'anno 1447. Per
questa morte si levarono in Roma grandi tumulti,
perchè gli Orsini dall'una banda ed i Colonnesi dall'altra,
sforzavano i Cardinali che avessero creato Papa
a volontà loro; ma ritrovandosi il Re a Tivoli, spedì
tosto suoi Ambasciadori al Collegio de' Cardinali ad
esortargli che nell'elezione non s'usasse alcun maneggio,
perch'egli non avrebbe fatta usare alcuna violenza,
ma che procedessero a farla con tutta la libertà
senza passione o timore. Assicurati i Cardinali
da Alfonso, tosto con gran conformità elessero il dì
6 marzo il Cardinal di Bologna uomo mite e pacifico,
il quale si può porre per uno de' rari esempj della
fortuna, perch'essendo figliuolo d'un povero medico
di Sarzana, castello piccolo posto ne' confini di Toscana
e di Lunigiana, in un anno fu fatto Vescovo,
Cardinale e Papa che nomossi <i>Niccolò V</i>. Il Re di
questa elezione restò molto contento, e mandò quattro
Ambasciadori che si trovassero alla coronazione,
e gli dassero da parte di lui ubbidienza.
</p>

<p>
Mutossi in un tratto lo stato delle cose d'Italia;
poichè ad un Papa di spiriti bellicosi essendone succeduto
un altro tutto amante di quiete e di pace, in
breve tempo si vide il riposo d'Italia e della Chiesa
di Roma; poichè subito cominciò a trattare la pace
tra' Veneziani, Fiorentini ed il Duca di Milano. Estinse
tosto ogni reliquia di Scisma, che eravi rimasa,
poichè ascoltò volentieri le proposizioni d'accordo
che gli furono fatte da' Principi cristiani. L'Antipapa
Felice ed i suoi aderenti, trovandosi parimenti disposti
alla pace, facilitarono l'accordo, il qual fu fatto
<span class="pagenum" id="Page_393">[393]</span>
con condizioni vantaggiose per amendue i partiti, cioè
che Felice avrebbe rinunziato alla pontifical dignità;
ma che sarebbe il primo fra i Cardinali, e Legato
perpetuo della Santa Sede in Alemagna: che sarebbero
rivocate dall'una e dall'altra parte tutte le scomuniche
e l'altre pene fulminate da' Concilj o dai
Papi contendenti contro quelli del partito opposto:
che i Cardinali, i Vescovi, gli Abati, i Beneficiati e
gli Ufficiali delle due ubbidienze, sarebbero mantenuti
ne' loro posti: che le dispense, indulgenze e l'altre
grazie concesse da' Concilj, ovvero da' Papi delle
due ubbidienze, come pure i decreti, le disposizioni
ed i regolamenti che avessero fatti, avrebbero sussistenza:
in fine che <i>Niccolò V</i> adunerebbe un Concilio
generale in Francia sette mesi dopo l'accordo: e
tutte queste condizioni, alla riserva dell'ultima, furono
eseguite. Felice rinunziò il Pontificato, e Niccolò
fu da tutti riconosciuto per Papa, il quale impiegò
il rimanente del suo Pontificato ad acquietare
le turbulenze d'Italia, e da questo tempo, fino alla
fine del secolo, si vide in pace la Chiesa di Roma.
</p>

<p>
Col Re Alfonso fu tutto mite e pacifico; non pur
confermò quanto erasi pattuito col suo predecessore,
ma per le molte spese che il Re avea sofferte nella
guerra della Marca, e per altri soccorsi somministratigli
pochi giorni dopo il suo ingresso al Pontificato,
a' 22 marzo di quest'istesso anno gli spedì Bolla, colla
quale gli restituì le Terre d'Acumulo, Cività Ducale
e Lionessa nella Montagna dell'Amatrice<a class="tag" id="tag334" href="#note334">[334]</a>, date da
Alfonso ad Eugenio in iscambio della città di Benevento
e di Terracina, con rimanere le suddette città
<span class="pagenum" id="Page_394">[394]</span>
ad Alfonso e suoi successori nel Regno (toltone il
tributo di due sparvieri l'anno) senza pagamento di
censo alcuno; assolvendolo anche nell'anno 1452 con
altra particolar Bolla dal suddetto tributo di due sparvieri,
che detto Re dovea alla Sede Appostolica in
quell'anno, e per tutto il tempo passato, per le città
suddette di Benevento e Terracina.
</p>

<p>
Confermò poi a' 14 gennajo dell'anno 1448 con
altra Bolla tutte le grazie e concessioni che tanto ad
Alfonso, quanto a Ferdinando suo figliuolo erano state
da Eugenio concedute; ed a' 27 aprile del seguente
anno con altra Bolla confermò, e di nuovo concedè
la legittimazione e successione del Regno di Napoli
fatta dal detto Papa Eugenio a Ferdinando Duca di
Calabria, con ampliarla di più che detto D. Ferdinando
potesse succedere negli altri Regni d'Alfonso
suo padre.
</p>

<p>
(Oltre i suddetti privilegj e concessioni, <i>Niccolò V</i>
spedì da Assisi nell'anno 1454 Bolla ad <i>Alfonso</i>, per
la quale gli concede il dominio d'un'isola nell'Arcipelago,
vicina all'isola di Rodi, con un castello diruto
che s'apparteneva alla religione de' Cavalieri di
S. Giovanni, affinchè potesse fortificarlo, empir d'abitatori
l'isola e valersi del suo porto, per far argine
alle incursioni de' Greci e de' Saraceni. Leggesi la
Bolla presso <i>Lunig</i><a class="tag" id="tag335" href="#note335">[335]</a>).
</p>

<p>
Così Alfonso, secondandolo la fortuna in ogni cosa,
disbrigato da tutte le cure della guerra, e riposando
in una placida e tranquilla pace, dopo avere scorsa
la Toscana, ritornò in Napoli, dove giunto trovò che
la Duchessa di Calabria sua nuora avea partorito un
<span class="pagenum" id="Page_395">[395]</span>
figliuolo che poi fu Re <i>Alfonso II</i>, che nel tempo del
parto apparve in aria sopra il Castel Nuovo un trave
di fuoco, che fu presagio della terribilità che avea da
essere in lui. I Napolitani fecero molti segni d'allegrezza
per lo ritorno del Re, il quale fermatosi in
questa città, quivi lungamente si stette, attendendo
parte a' piaceri, parte a fabbriche e parte a riordinare
i Tribunali di giustizia.
</p>

<div class="chapter">
<h3 id="lib26cap4">CAPITOLO IV.
<span class="smaller"><i>Origine ed istituzione del Tribunale del S. C.
di S. Chiara, ora detto di Capuana.</i></span></h3>
</div>

<p>
Fra i molti fregi che adornarono la persona del
Re Alfonso, il più celebrato sopra ogni altro fu quello
d'avere avuto in somma stima, non meno gli uomini
d'arme, che quelli di lettere e di consiglio. Egli ammiratore
della grandezza de' Romani, delle loro magnanime
imprese e della loro saviezza e prudenza non
meno civile che militare, non avea altro diletto che
leggere le loro istorie; e la sua ordinaria lezione era
sopra <i>Livio</i>, di cui fu tanto adoratore che da Padova,
ove giaceano le sue ossa, proccurò da' Veneziani che
in memoria di sì grande Istorico gli dassero un osso
del suo braccio, il qual fece con gran religione trasferire
in Napoli. Conferiva ciò che vi leggeva con
uomini dottissimi, che tenne sempre appresso di se,
favorendogli con molti segni di stima e di onore.
</p>

<p>
Essendo a' suoi dì caduta Costantinopoli sotto il
giogo de' Turchi, ed estinto l'Imperio greco, molti
grand'uomini, che fiorirono in quella città, per iscampare
<span class="pagenum" id="Page_396">[396]</span>
dalla loro barbarie, fuggirono in Italia dove portarono
le lettere e la greca erudizione. Si videro perciò
fiorire Gaza, Argiropilo, Fletone, Filelfo, Lascari,
Poggio, Valla, Sipontino, Campano, Bessarione e tanti
altri<a class="tag" id="tag336" href="#note336">[336]</a>: tanto che alla caduta di Costantinopoli si
deve, essersi in Italia restituite l'erudizione e le lettere
più culte e tolta la barbarie. Alfonso nella sua Corte
n'accolse molti, in guisa che quella fioriva non meno
d'eccellenti professori Latini che Greci. Tenne presso
di se il famoso Trapezunzio, Crisolora, Lascari e dei
Latini il celebre Lorenzo Valla, Bartolommeo Facio,
Antonio da Bologna detto il Panormita, Paris de Puteo
e tanti altri. Ebbe pur anche presso di se uomini
di fina prudenza e consiglio, e fra gli altri il famoso
<i>Alfonso Borgia</i> Vescovo di Valenza: questi nato in
Xativa nella diocesi di Valenza, coltivò nell'Università
di Lerida i suoi studj, dove avendo fatti mirabili
progressi, prese il Dottorato e ne divenne eccellente
Cattedratico. Fu poi eletto Canonico di quella città,
e per la fama della sua dottrina entrato in somma grazia
del Re Alfonso, fu da costui creato suo intimo
Consigliere e Cappellano; non molto da poi fu eletto
Vescovo di Valenza; e mentre reggeva questa chiesa,
avendo Alfonso intrapresa l'espedizione del Regno di
Napoli, lo condusse seco, della di cui opera, come si
è detto, molto giovossi, quando mandato in Roma, fu
impiegato nel gravissimo affare della pace col Pontefice
Eugenio, la quale felicemente condusse a fine.
</p>

<p>
Quando Alfonso, dopo tanti travagli si rese pacifico
possessore del Regno, e voltò i suoi pensieri a ristabilirlo,
ad introdurvi miglior forma di governo e a
<span class="pagenum" id="Page_397">[397]</span>
riordinare i nostri tribunali, il suo principal Ministro
e Consigliere era il Vescovo di Valenza: costui nelle
deliberazioni più gravi v'avea la maggior parte, ed il
Re da' suoi consigli pendea più che da qualunque altro.
Diedero occasione all'erezione di questo Tribunale
del S. C. gli abusi, che si vedeano introdotti in Napoli
per cagion de' ricorsi, che dalle determinazioni
del Tribunale della Gran Corte della Vicaria si facevano
al Re. Questo Tribunale composto, come s'è
detto, di quello della Gran Corte e dell'altro del Vicario,
era in Napoli e nel Regno il Tribunal supremo,
ed i suoi Giudici che lo componevano, erano i Magistrati
ordinarj: dalle determinazioni di quello non vi
era appellazione, poichè sopra di lui non si riconosceva
altro Tribunale superiore ove potesse ricorrersi
per via d'appellazione. Non avea <i>la retrattazione</i>, che
ora appelliamo <i>reclamazione</i>, e la quale presso i Romani
era solamente del Prefetto Pretorio; onde per
riparare alle gravezze non vi restava che un rimedio,
fuori dell'ordine de' giudizj ordinarj, e questo era ricorrere
al Re per via di preghiere e di memoriali. Il
Re soleva alle volte destinar certe persone, alle quali
rimetteva i memoriali ad esso portati, perchè gli riconoscessero,
e fattogliene informo, di sua autorità
emendassero le gravezze; e queste persone erano chiamate
Giudici d'appellazioni della Gran Corte, ond'è,
che prima dell'erezione di questo Tribunale, nelle
scritture di quei tempi spesso di questi Giudici fassi
memoria. Più frequentemente però i Re, senza legarsi
a certa persona, mandavano i memoriali ora ad uno
ora ad un altro Giureconsulto per sapere il lor parere,
i quali da poi ch'aveano inteso il lor consiglio e letto
il voto, determinavano essi, e la decisione usciva sotto
<span class="pagenum" id="Page_398">[398]</span>
il nome regio<a class="tag" id="tag337" href="#note337">[337]</a>. Questo costume portava degli abusi
e de' disordini; poichè sovente affari importantissimi
erano risoluti secondo il parere d'un solo. Crescevano
ancora i ricorsi, venendo non pur da' Tribunali della
città di Napoli, ma ancora dalle province del Regno;
onde si vedea gran disordine, che senza una particolar
ragunanza di più savj, avessero da emendarsi le tante
gravezze per voti di particolari Giureconsulti.
</p>

<p>
In altra guisa praticavasi nel Regno di Valenza,
dove vi era particolar Consiglio assistente presso il Re,
di cui egli era capo, dove i ricorsi che da tutti i Tribunali
ordinarj di quel Regno erano al Re portati,
s'esaminavano in quel Consiglio, da cui procedevano
le ammende e le retrattazioni. A somiglianza dunque
del Consiglio di Valenza, il Re Alfonso, guidando ogni
cosa il Vescovo Borgia, pensò stabilirne un consimile
in Napoli, il quale si componesse di più insigni
Giureconsulti e di più gravi e savj uomini, che
assistendo presso la sua regal persona conoscessero
sopra tali ricorsi, e volle dichiararsene egli capo, siccome
ne fu autore.
</p>

<p>
Il Cardinal di Luca<a class="tag" id="tag338" href="#note338">[338]</a> portò opinione, che il Vescovo
Borgia, poi Cardinale e Papa, formasse questo
Consiglio non pure secondo l'idea di quello di Valenza,
ma anche essendo egli dimorato lungo tempo
in Roma, molti istituti e modelli prendesse dal Tribunale
della Ruota romana, che allora era in fiore e
che alla formazione di questo Senato vi ebbe parte,
non meno il Consiglio di Valenza, che la Ruota di
Roma; ed in effetto, siccome questo Tribunale da
<span class="pagenum" id="Page_399">[399]</span>
quello di Valenza prese il nome di <i>Consiglio</i>, così
ancora il luogo ove si tenne, prese da Roma il nome
di <i>Ruota</i>; e siccome nella Ruota romana non v'è uso
di libelli, o come ora diciamo d'istanze, ch'è de' Magistrati
ordinarj, ma di preci o suppliche o memoriali,
che si drizzano al Papa, il quale per mezzo del Prefetto
della Signatura di giustizia, le segna e commette;
così ancora in questo Tribunale non vi han luogo
libelli, siccome negli altri Tribunali inferiori della città
e del Regno, ma le suppliche che si drizzano al Re,
il quale per mezzo del Presidente del Consiglio, le
segna e commette.
</p>

<p>
Fu adunque questo Tribunale del Consiglio eretto
in Napoli principalmente per li ricorsi, che al Re
portavansi dalle determinazioni della Gran Corte della
Vicaria e delle altre Corti inferiori, non meno della
città che delle province del Regno. Fu detto perciò
il Tribunale delle appellazioni; poichè costituito supremo
a tutti gli altri, poteva in conseguenza da questi
a lui appellarsi. Questo Tribunale riconoscendo per
suo capo il Re istesso, e le sue membra essendo di
persone per nobiltà e dottrina illustri, venne ad acquistare
le maggiori prerogative e preminenze sopra tutti
gli altri. Quindi, come s'è detto, non cominciano in
esso le cause per via di libelli, ma di suppliche che
bisogna indirizzare al Re, le quali poi segnate e commesse
acquistano forza di libelli. Quindi nasce, che
dalle sue determinazioni non si dà appellazione, ma
solamente <i>retrattazione</i>, ovvero come chiamiamo <i>reclamazione</i>,
a somiglianza del Prefetto Pretorio. Quindi
acquistò il nome di <i>Sacro</i> per la sacrata persona del
Re, che se ne dichiarò capo, e per esser suo proprio
e particolar Consiglio presso la sua regal persona assistente:
<span class="pagenum" id="Page_400">[400]</span>
onde avvenne, che per consimil cagione all'Audienza
d'Otranto si diè anche il nome di <i>Sacra</i>
Audienza, perchè un tempo presedè a quella il Re
Alfonso II d'Aragona<a class="tag" id="tag339" href="#note339">[339]</a>; e perocchè questa provincia
fu poi divisa in due, cioè d'Otranto e di Bari, quindi
anche quella di Bari si disse <i>Sacra</i><a class="tag" id="tag340" href="#note340">[340]</a>. Quindi le sentenze
si promulgano sotto il nome del Re, e si veggono
ancora molte sentenze sottoscritte dall'istesso Re
Alfonso; onde se accade in quelle nominarsi il Vicerè
e alta persona illustre, non altro titolo se gli dà, se
non quello con cui dal Re vien chiamata<a class="tag" id="tag341" href="#note341">[341]</a>. Quindi
in questo sacro Auditorio non è permesso, nè tampoco
a' Nobili entrare cinti di spada o d'altre arme,
nemmeno a coloro, che possono portarle sin dentro il
gabinetto del Re. Quindi egli solo tien la campana,
e conosce delle cause di tutti i Tribunali della città
e del Regno; le sue sentenze s'eseguono <i>manu forti
et armata</i>; e vien adornato di tante altre prerogative
e preminenze, di cui il <i>Tassoni</i><a class="tag" id="tag342" href="#note342">[342]</a> ed il <i>Toppi</i><a class="tag" id="tag343" href="#note343">[343]</a>
ne tesserono lunghi cataloghi: e a' dì nostri il Dottor
<i>Romano</i><a class="tag" id="tag344" href="#note344">[344]</a> ne compose un ben grosso volume.
</p>

<p>
Ma infra l'altre sue prerogative, la maggior fu quella
di conoscere per via d'appellazione delle cause di tutti
i Tribunali della città e del Regno, ed in questi principj
a quello s'appellava, anche de' decreti interposti
dalla Regia Camera della Summaria, siccome testificano
Marino Freccia<a class="tag" id="tag345" href="#note345">[345]</a>, e Giovan Battista Bolvito in
<span class="pagenum" id="Page_401">[401]</span>
un breve discorso latino, che compose sopra questo
Tribunale, che M. S. si conservava nella Biblioteca
de' SS. Appostoli di questa città, il qual fu dal Summonte
trascritto nella sua Istoria<a class="tag" id="tag346" href="#note346">[346]</a>; ed apparisce ancora
da una lettera<a class="tag" id="tag347" href="#note347">[347]</a> del Re Alfonso rapportata
dal Toppi, il quale Autore fa vedere ancora, che qualora
nel Tribunale della Summaria dovea decidersi qualche
articolo di ragione, s'avea ricorso al Consiglio di
S. Chiara, che vi giudicava per via d'appellazione<a class="tag" id="tag348" href="#note348">[348]</a>.
</p>

<p>
Ma ciò, che deve riputarsi degno d'ammirazione,
si è il vedere, che questo inclito Re pose in tanta eminenza
questo Tribunale, che ordinò, che anche le
cause degli altri suoi numerosi Regni e province, potessero
riportarsi a quello per via d'appellazione. Ecco
ciò, ch'egli dice in una sua regal carta de' 13 agosto
del 1440 rapportata dal Toppi<a class="tag" id="tag349" href="#note349">[349]</a>, parlando di questo
Consiglio e de' suoi Ministri: <i>Quibus decrevimus omnes
causas Regnorum nostrorum Occiduorum et Regni
nostri Siciliae ultra Pharum, esse remittendas</i>. E siccome
si è veduto, possedeva questo gran Re in quel
tempo i Regni d'Aragona, di Valenza, di Majorica e
di Sardegna, possedeva la Corsica, il Contado di Barzellona,
e 'l Rossiglione e la Sicilia di là dal Faro; e
finch'egli visse, avendo fermata la sua sede regia in
Napoli, insino da sì remote parti si portavano per via
d'appellazione le cause in questo Consiglio; e ci restano
ancora i vestigj di molti processi, donde appare
<span class="pagenum" id="Page_402">[402]</span>
questo Tribunale essere stato in quel tempo Giudice
d'appellazione di tutti que' Regni e Signorie. Donde
si convince quanto sia vano il credere, che questo Regno
sin da' tempi d'Alfonso fossesi reso dipendente
dalla Corona d'Aragona. Si perdè poi questa prerogativa,
quando succeduto Ferdinando figliuolo d'Alfonso
nel solo Regno di Napoli, non ebbe più che impacciarsi
negli altri Regni di Spagna, ne' quali succedè
Giovanni d'Aragona fratello d'Alfonso.
</p>

<p>
Teniamo l'origine, il nome e l'occasione per cui
fu questo Tribunale istituito; teniamo ancora il tempo
e l'Autore; ma intorno a quest'ultimo, pare, che la
prammatica 2 collocata sotto il titolo de <i>Ufficio S.
R. C.</i> ce ne metta in dubbio. Il Surgente<a class="tag" id="tag350" href="#note350">[350]</a> su tal
appoggio credette, che non già <i>Alfonso</i> ne fosse stato
l'autore, ma <i>Ferdinando I</i> suo figliuolo: ma questa
prammatica o è apocrifa o scorretta; ripugnando ciò
alla testimonianza degli Autori contemporanei e ai
pubblici documenti.
</p>

<p>
Michiel Riccio<a class="tag" id="tag351" href="#note351">[351]</a> celebre Giureconsulto ed Istorico,
Autor prossimo ad Alfonso, che fiorì nel Regno
di Ferdinando I, e fu Presidente e Viceprotonotario
di quest'istesso Tribunale, lo testifica nella sua grave
e dotta Istoria, che compose de' Re di Napoli e di
Sicilia; ecco le sue parole: <i>Alphonsus, etc. reddendi
juris adeo studiosus, ut Consilium constituerit, quod
omnes appellarent ex toto suo Regno; cui praefecit
Episcopum Valentiae (qui postea Nicolao V successit,
et Calistus est appellatus) cum prius ad Vicariae Tribunal,
<span class="pagenum" id="Page_403">[403]</span>
aliosque minores Regni Judices confugere cogerentur,
et inde jus petere.</i>
</p>

<p>
Il nostro famoso Matteo d'Afflitto<a class="tag" id="tag352" href="#note352">[352]</a> che fiorì nei
medesimi tempi, e che sotto l'istesso Ferdinando fu
Consigliere di questo Consiglio pur dice: <i>Sic fuit sententiatum
in Sac. Consilio tempore immortalis memoriae
Regis Alfonsi I de Aragonia, tempore quo praesidebat
Episcopus Valentiae, qui postea fuit Papa Calistus
III</i>. Marino Freccia<a class="tag" id="tag353" href="#note353">[353]</a> colle stesse parole di
Michiel Riccio rapporta il medesimo: e così tennero
i più appurati Scrittori delle nostre memorie, il Summonte<a class="tag" id="tag354" href="#note354">[354]</a>,
il Chioccarello<a class="tag" id="tag355" href="#note355">[355]</a>, il Reggente Tappia<a class="tag" id="tag356" href="#note356">[356]</a>,
il Tassone<a class="tag" id="tag357" href="#note357">[357]</a> e tutti gli altri insino al Toppi<a class="tag" id="tag358" href="#note358">[358]</a>,
che fu l'ultimo, che scrisse dell'istituzione di questo
Tribunale.
</p>

<p>
I diplomi d'<i>Alfonso I</i> inseriti nelle loro opere da
questi Autori, ne' quali questo Re fa menzione di questo
Tribunale da lui instituito, convincono il medesimo:
il Chioccarello<a class="tag" id="tag359" href="#note359">[359]</a> ne rapporta tre, due in novembre
e dicembre dell'anno 1449, l'altro in febbrajo
del 1450; il Summonte<a class="tag" id="tag360" href="#note360">[360]</a> due altri, uno de' 23 novembre
del 1450, l'altro de' 2 agosto dell'anno 1454,
e molti altri possono vedersi presso Toppi ne' luoghi
allegati.
</p>

<p>
La prammatica, che s'attribuisce a Ferdinando I,
Toppi<a class="tag" id="tag361" href="#note361">[361]</a> credette che fosse apogrifa e supposta; poichè
<span class="pagenum" id="Page_404">[404]</span>
in niuno degli antichi volumi impressi delle Prammatiche
si vede, e sol si legge senza giorno ed anno
nell'ultime edizioni; testificando in oltre quest'Autore,
che per esatta diligenza ch'egli avesse fatta in Cancellaria,
ove sono notate tutte le prammatiche del Regno,
non la ritrovò mai. Comunque ciò sia, egli è
più tosto da credere, che questa prammatica per errore
de' compilatori o degl'impressori, in vece di portar
in fronte il nome d'<i>Alfonso</i>, se gli fosse dato quello
di <i>Ferdinando</i>. E veramente chiunque considera le
parole di quella, non possono a patto veruno convenire
a Ferdinando, ma sì bene tutte acconciamente si
adattano ad Alfonso. Questo Re poteva nominare i Re
d'Aragona suoi predecessori, non già Ferdinando, il
quale non fu mai Re d'Aragona, nè succedè ne' Regni
paterni di Spagna, ma solo nel Regno di Napoli per
ragion d'investitura, della legittimazione fattagli dal
padre e per l'acclamazione de' Napoletani. Molto meno
possono a lui convenire quelle parole: <i>Igitur cum
Neapolis Siciliae Regnum, jure quodam legitimo, et
haereditario nobis debitum nostrae nuper ditioni restitutum
sit, idque non armis tantum nostris, quantum
immortalis Dei beneficio, etc.</i> Ciò che s'avvera d'Alfonso,
che più per le arme, che per lo titolo d'adozione
se ne rese padrone. Ferdinando ebbe a guerreggiare
co' suoi Baroni più tosto che con nemici stranieri,
e mal si godette il Regno acquistato colle armi
e sudori di suo padre. Non è dunque da dubitare, che
Alfonso fosse stato l'Autore di sì illustre Tribunale,
e che tutta la sua disposizione e forma si debba al
Vescovo di Valenza, a cui meritamente Alfonso ne
diede la cura e sopraintendenza.
</p>

<div class="section">
<p>
<span class="pagenum" id="Page_405">[405]</span>
</p>

<h4 id="lib26cap4s1">§. I. <i>Del luogo ove fu questo Tribunale eretto; della dignità
e condizione delle persone, che lo componevano, e
del lor numero; e come fosse cresciuto tanto, che in
conseguenza portò la multiplicazion delle quattro
Ruote, delle quali oggi è composto.</i></h4>
</div>

<p>
Essendo già per lungo tempo Napoli stabilita Sede
Regia, e costituita metropoli e capo di tutto il Regno,
non in altra città che in quella dovea collocarsi un
Tribunal sì supremo, ove doveano riportarsi tutte le
cause del Regno, e del qual il Re istesso se n'era dichiarato
capo, e che fosse suo Consiglio Collaterale.
Quindi Alfonso nella riferita prammatica<a class="tag" id="tag362" href="#note362">[362]</a> disse: <i>Sacrum
eodem in Regno, supremumque Consilium ordinavimus,
cui sedem, locumque in Urbe Neapolitana,
et Regni Urbium omnium suprema, ac Metropoli constituimus.</i>
Le contrade della città, nelle quali questo
Tribunale fu retto non furon sempre le medesime, ma
si variarono secondo la condizione de' tempi e de' Presidenti,
che lo ressero. Sovente Alfonso lo tenne nell'ospizio
di Santa Maria coronata, chiesa regia, ove
i Re suoi predecessori con solenne pompa solevansi
coronare. Alcuna volta nel castel Capuano, e più frequentemente
nel Castel Nuovo, e vi sono lettere del 1449
del Re Alfonso riferite dal Toppi<a class="tag" id="tag363" href="#note363">[363]</a>, nelle quali si
prescrive, che si dovesse congregare nel Castel Nuovo,
essendo egli in Napoli: ed in sua assenza nelle
case del suo Vicecancelliere, ovvero in altro decente
luogo a suo arbitrio. Spessissime volte si ragunava nelle
<span class="pagenum" id="Page_406">[406]</span>
case de' Presidenti di quello: così leggiamo, che nel 1457
fu retto nelle case del Patriarca d'Alessandria Vescovo
di Urgello, che n'era Presidente, poste nella regione
di Porto. Altre volte nel Palazzo Arcivescovile,
siccome fu in tempo d'Oliviero Caraffa Arcivescovo
di Napoli, e poi Cardinale che fu parimente Presidente
di questo Tribunale: nel 1468 sendone Presidente
D. Giovanni d'Aragona figliuolo di Ferdinando I, perchè
questi teneva il suo palazzo nel Monastero di Monte
Vergine, di cui n'era Abate Commendatario, si vide
questo Tribunale anche nella di lui casa essere stato
retto. Matteo d'Afflitto<a class="tag" id="tag364" href="#note364">[364]</a> ci testifica ancora, che ai
suoi tempi questo Tribunale soleva anche reggersi nel
convento di S. Domenico Maggiore di questa città. E
così trasportato in varj luoghi, che piacque al Toppi
troppo sottilmente ricercare, finalmente nel 1474 fu
trasferito nel monastero di Santa Chiara, ove sino all'anno
1499 fu tenuto. Ma da poi il Cardinal Luigi
d'Aragona Luogotenente del Regno lo volle nel suo
palazzo; fin che nell'anno 1501 restituito di nuovo in
Santa Chiara, quivi lungamente durò insino all'anno
1540. Per questa lunga dimora fatta quivi acquistò
il nome di <i>Consiglio di S. Chiara</i>, che lungo tempo
ritenne. Finalmente nel suddetto anno 1540 trasferito
da D. Pietro di Toledo con tutti gli altri Tribunali
nel Castel capuano, lungamente quivi durando,
ed ove ancor oggi s'ammira, acquistò presso noi il
nome di Capuana.
</p>

<p>
Diede Alfonso a questo Gran Consiglio un Presidente<a class="tag" id="tag365" href="#note365">[365]</a>,
al quale diede la soprantendenza del Tribunale.
<span class="pagenum" id="Page_407">[407]</span>
L'adornò, tanto egli, quanto i suoi successori
Re aragonesi, di molte prerogative, delle quali il Tassoni<a class="tag" id="tag366" href="#note366">[366]</a>
ed il Toppi<a class="tag" id="tag367" href="#note367">[367]</a> ne fecero lunghi cataloghi.
Trascelse sempre a tal carica uomini insigni non meno
per dottrina, che per gravità di costumi, per chiarezza
di sangue e d'eminenti posti adorni. Vi furono
de' Vescovi ed Arcivescovi ed altri insigni Prelati della
Chiesa. Il primo fu il famoso Alfonso Borgia Vescovo
di Valenza, che lo resse insino al 1444, nel qual anno
fu creato Cardinale, e poi nel 1455 Papa, chiamato
Calisto III. In suo luogo fu rifatto Gaspare di
Diano Arcivescovo di Napoli, Giureconsulto di quei
tempi, prima Vescovo di Tiano, indi Arcivescovo di
Consa, e finalmente nel 1437 di Napoli. Fu costui da
Alfonso creato Presidente nel 1446, e durò il suo
Presidentato fin che morì nell'anno 1450<a class="tag" id="tag368" href="#note368">[368]</a>. A costui
succedette Arnaldo di Roggiero Patriarca d'Alessandria
e Vescovo di Urgell. Fuvvi ancora creato da
Ferdinando I nel 1465 il famoso Oliviero Caraffa Arcivescovo
di Napoli, il quale ancorchè da Paolo II
fosse stato nel 1467 creato Cardinale, non lasciò la
presidenza di questo Tribunale, finchè, chiamato dal
Papa, non gli convenne andare in Roma<a class="tag" id="tag369" href="#note369">[369]</a>. Ad Oliviero
succedette Don Giovanni d'Aragona figliuolo di
Ferdinando I Arcivescovo di Taranto, Commendatario
perpetuo de' monasteri di M. Cassino, della Cava
e di Monte Vergine, e poi Cardinale ed Arcivescovo
di Salerno. Fuvvi ancora nel 1499 Don Lodovico di
<span class="pagenum" id="Page_408">[408]</span>
Aragona nipote del Re Ferdinando I Vescovo d'Aversa
e poi Cardinale.
</p>

<p>
Ma ciò, che ridonda in maggior splendore di questo
Tribunale, è il vedersi essere stati eletti Presidenti
di quello i propri figliuoli de' Re ed i primi Baroni
del Regno.
</p>

<p>
Il Duca di Calabria Primogenito del Re Alfonso fu
Presidente del S. C. col titolo di Luogotenente generale
del Re suo padre nell'anno 1454, siccome vi
furon Giovanni d'Aragona figliuolo di Ferdinando I
poi Cardinale, Lodovico d'Aragona suo nipote già
detti, e Ferdinando d'Aragona figlio di Ferdinando,
fratello del Re Federico. De' primi Baroni vi fu nel
1550 Onorato Gaetano Conte di Fondi e Ferdinando
d'Aragona nel 1479 figliuolo naturale di Ferdinando I
Conte di Nicastro: oltre tanti altri di chiarissima stirpe
nati.
</p>

<p>
Furonvi ancora eletti i migliori Giureconsulti e letterati
di que' tempi, che o colle opere o colla gravità
de' costumi, o colla prudenza civile se l'aveano meritato.
Michiel Riccio famoso Giureconsulto ed Istorico,
Giovan Antonio Caraffa gran Dottore di que' tempi,
cotanto celebrato da Matteo d'Afflitto; Luca Tozzoli,
di cui presso lo stesso Autore fassi sovente onorata
memoria; il famoso Antonio d'Alessandro, Andrea
Mariconda, Antonio di Gennaro, Francesco Loffredo,
Giacomo Severino, Tommaso Salernitano, Gio: Andrea
di Curte, Antonio Orefice, Gio: Antonio Lanario,
il cotanto rinomato Vincenzo de Franchis, Camillo
de Curte, Marc'Antonio de Ponte, Pietro Giordano
Ursino, Andrea Marchese, Francesco Merlino,
ed altri, de' quali il Summonte<a class="tag" id="tag370" href="#note370">[370]</a>, e poi più accuratamente
<span class="pagenum" id="Page_409">[409]</span>
il Toppi<a class="tag" id="tag371" href="#note371">[371]</a> fecero distinto e minuto catalogo.
</p>

<p>
Oltre il Presidente, tenevano il secondo luogo in
questo Consiglio due gran Baroni del Regno, che da
Alfonso furono aggiunti a' Consiglieri Dottori per <i>Assistenti</i>
a questo Tribunale; poichè sovente in quello
non pur dovea trattarsi di cose appartenenti alla Giustizia,
ma di cose di Governo e di Stato. Questi erano
per lo più eletti dell'Ordine di Baroni, non eran
Giureconsulti, ma militari, de' quali il maggior soldo
era di ducati mille l'anno, quando agli altri Consiglieri
Togati non era più, che di cinquecento. Eran
chiamati Consiglieri <i>Assistenti</i>; e finchè durò il Regno
degli Aragonesi, il S. C. si vide anche adorno di
questa prerogativa, e ne' suoi Consiglieri vide il pregio
della nobiltà migliore.
</p>

<p>
Furonvi ne' tempi d'Alfonso per Consiglieri <i>Assistenti</i>,
oltre Onorato Gaetano Conte di Fondi, che
ora come Gran Protonotario, ora come Presidente, ed
ora come Consigliere <i>Assistente</i> illustrò questo Tribunale;
il famoso Petricone Caracciolo Conte di Burgenza;
Niccolò Cantelmo Conte d'Alvito e di Popoli
e poi Duca di Sora; Marino Caracciolo Conte di Sant'Angelo,
e Giorgio d'Alemagna Conte di Pulcino, li
quali furon creati Consiglieri <i>Assistenti</i> da Alfonso nell'anno
1450.
</p>

<p>
Nel 1458 a' 23 gennaio leggiamo ancora Francesco
del Balzo Orsino Duca d'Andria, figliuol del Principe
di Taranto, essere stato creato da Alfonso Consigliere
<i>Assistente</i><a class="tag" id="tag372" href="#note372">[372]</a>, e nel medesimo anno a' 5 novembre
<span class="pagenum" id="Page_410">[410]</span>
fu da Ferdinando I fatto Consigliere Innico d'Avalos.
Orso Ursino de' Conti di Nola fu parimente da
Ferdinando nel 1473 fatto Consigliere Assistente<a class="tag" id="tag373" href="#note373">[373]</a>,
e per ultimo Pietro Bernardino Gaetano Conte di
Morcone figliuolo del Conte di Fondi nel 1485 dei
quali lungamente ragiona Toppi nel suo secondo volume
dell'Origine de' Tribunali.
</p>

<p>
Tra le persone, che componevano questo gran Tribunale,
vi era ancora il Viceprotonotario. Questo è
un punto d'Istoria molto intrigato e tanto difficile,
che il Toppi<a class="tag" id="tag374" href="#note374">[374]</a> non se ne seppe sviluppare. Il Re
Alfonso nell'erezione di questo Tribunale e nella scelta
che fece de' Consiglieri, che dovean comporlo, si protestò
sempre, che egli per questo nuovo Consiglio non
intendeva recare alcun pregiudicio alle preminenze del
Gran Protonotario del Regno: ecco come egli dice in
un diploma rapportato dal Chioccarelli<a class="tag" id="tag375" href="#note375">[375]</a> e dal Toppi<a class="tag" id="tag376" href="#note376">[376]</a>
spedito a' 20 novembre dell'anno 1449. <i>Postquam
reformationi nostri Sacri Consilii debito libramine moderavimus,
in quo salva praeminentia officii Logothetae,
et Prothonotarii Regni huius, et praesidentiae Rev.
in Christo P. Gasparis Archiepiscopi Neapolitani ejusdem
S. C. Praesidentis, nonnullos famosissimos U. J. D.
fideles nostros elegimus, et deputavimus, ec.</i> Ed altrove
in un altro diploma<a class="tag" id="tag377" href="#note377">[377]</a> de' 12 agosto del medesimo
anno: <i>Salva tamen in omnibus, et per omnia praerogativa,
et praeminentia Officii Logothetae, et Protonotarii
hujus citra Farum Siciliae Regni, vel Reverendo
<span class="pagenum" id="Page_411">[411]</span>
Archiepiscopo Neapolitano, cum in Curia praesentes
fuerint.</i> Il Toppi pien di maraviglia dice, che cosa
avea che fare in questo nuovo Consiglio il Gran Protonotario,
ovvero il suo Luogotenente, e che vi era di
comune fra di loro? ma gli nacque tal maraviglia,
perchè il Toppi riguardava questo ufficio secondo l'aspetto,
che teneva ne' tempi, ne' quali scrisse e che ancor
oggi ritiene, non già ne' tempi d'Alfonso e degli
altri Re aragonesi suoi successori. Presentemente il
Gran Protonotario è un nome vano e senza funzione:
ed al suo Viceprotonotario, che nè meno è creato
da lui, ma a dirittura dal Re, delle tante prerogative
che teneva, non gli è rimaso altro, come fu detto altrove,
che la potestà di crear i Notari ed i Giudici
a' contratti, chiamati dal dritto de' Romani, Giudici
cartularj: di visitare i loro protocolli, ed invigilare a
tutto ciò, che appartiene al loro ufficio: aver la cognizione
delle loro cause, così civili come criminali:
e legittimare i figliuoli naturali, secondo che per le
nostre novelle prammatiche fu stabilito<a class="tag" id="tag378" href="#note378">[378]</a>.
</p>

<p>
Ma nel Regno de' Normanni, de' Svevi, Angioini ed
Aragonesi, l'Ufficio e potestà del Gran Protonotario
era pur troppo ampia: la principal sua cura era non
già della creazione de' Notai e Giudici, ma, come altrove
si disse, di ricevere i memoriali e le suppliche
che si davano al Re: per le sue mani passavano tutti
i Diplomi, ed egli gl'istromentava: tutte le nuove
leggi, Costituzioni, editti e prammatiche, che si stabilivano,
eran da lui formate ed istromentate: ciocchè
il Principe, o nel suo Concistoro o in ogni altro
suo Consiglio sentenziava o statuiva, egli riduceva in
<span class="pagenum" id="Page_412">[412]</span>
forma o di sentenza, o di diploma, o di privilegio: ed
in mano del famoso Bartolommeo di Capua si vide
quanto quest'Ufficio fosse ampio ed eminente.
</p>

<p>
Per questa cagione avvenne, che avendo Alfonso
istituito questo nuovo Tribunale, ove di molte cose
dovea trattarsi, che toccavano l'Ufficio del Gran Protonotario,
come di riceversi le preci, ch'erano drizzate
al Re, d'istromentar le sentenze, che da sì alto
Pretorio uscivano, e di molti affari al suo ufficio appartenenti;
ancorchè Alfonso avesse conceduta al Presidente
ugual potestà di poter egli da se solo spedirgli,
nulladimanco non volle, che perciò si pregiudicassero
le preminenze del Gran Protonotario o suo
Luogotenente, quando interveniva nel Consiglio: talchè
trovandosi in quello presente il Gran Protonotario
ovvero il Luogotenente, non loro s'impediva che
far non potessero tutto ciò ch'era della loro potestà
ed incumbenza. Quindi è che sovente negli antichi
diplomi leggiamo Onorato Gaetano Conte di Fondi
aver preseduto a questo Tribunale, come Gran Protonotario,
o come Presidente di quello, e sovente ancora
esservi intervenuto come Consigliere <i>Assistente</i>.
Quindi eziandio leggiamo, che nel proferirsi delle sentenze
v'eran presenti insieme co' Consiglieri il Gran
Protonotario o suo Luogotenente. Così, secondo la
testimonianza che ce ne dà l'istesso Toppi<a class="tag" id="tag379" href="#note379">[379]</a>, in una
sentenza del S. C. proferita a' 29 gennaio del 1452
v'intervennero Onorato Gaetano Conte di Fondi Gran
Protonotario del Regno e Giorgio d'Alemagna Conte
di Pulcino Consigliere <i>Assistente</i>; anzi l'istesso Conte
di Fondi, come Gran Protonotario, non già come Presidente,
<span class="pagenum" id="Page_413">[413]</span>
che non lo era allora, nel 1474 commise una
causa a Lucca Tozzoli suo Viceprotonotario. Parimente
nel 1485 il Conte di Morcone Gran Protonotario
col suo Viceprotonotario e Consiglieri intervenne
nelle sentenze profferite in questo Tribunale nel dì 20
settembre del medesimo anno.
</p>

<p>
Da questo costume nacque ancora, che quando il
promosso all'Ufficio di Gran Protonotario dovea prendere
il possesso della sua carica, poichè i Gran Protonotari
nel S. C. facevano le loro maggiori e più solenni
funzioni, in questo Tribunale pigliavano il possesso
con intervenire nelle sentenze, che dal medesimo
si profferivano: e questo era l'atto del loro possesso.
Così leggiamo, che Don Ferdinando di Toledo essendo
stato creato Gran Protonotario dall'Imperador Carlo
V, ne prese il possesso a' 22 maggio del 1537 nel S.
C., ed in quella giornata intervenne a tutte le sentenze,
che profferì il Tribunale; ed Antonio di Gennaro,
che si trovava allora Presidente del Consiglio
fece una molto dotta ed elegante orazione in sua commendazione<a class="tag" id="tag380" href="#note380">[380]</a>.
Parimente Don Ferdinando Spinelli
Duca di Castrovillari e Conte di Cariati, quando dall'Imperador
Carlo V fu fatto Gran Protonotario nell'ultimo
di Giugno del 1526, come rapporta il Passero<a class="tag" id="tag381" href="#note381">[381]</a>,
ovvero a' 26 aprile, come dice il Rosso<a class="tag" id="tag382" href="#note382">[382]</a>,
ne prese il possesso nel S. C. ed intervenne insieme
<span class="pagenum" id="Page_414">[414]</span>
col Presidente e tutti gli altri Consiglieri in tutte le
sentenze, che si profferirono quella giornata.
</p>

<p>
Quindi nacque ancora il costume che ora abbiamo,
e che fu introdotto fin da' tempi de' nostri Avoli,
che nella persona del Presidente del S. C. siasi
ora indissolubilmente unito il posto di Viceprotonotario;
poichè i Gran Protonotari, personaggi d'alta gerarchia,
non volendo più intervenire di persona a risedere
nel S. C. come ad altri affari implicati, e che
cominciavan a sdegnarlo, mandavano i loro Viceprotonotari
al Tribunale, i quali così bene che il Presidente
adempivano le sue veci, tanto che il Consigliere
Matteo d'Afflitto<a class="tag" id="tag383" href="#note383">[383]</a> in più sue decisioni ci assicura,
che il famoso Antonio d'Alessandro, ancorchè allora
non fosse Presidente, come Viceprotonotario interveniva
nel Consiglio, ed insieme con gli altri Consiglieri
votava nelle cause, e reggeva il Tribunale. Michiel
Riccio non ancor Presidente, come Viceprotonotario
commise varie cause a' Regj Consiglieri<a class="tag" id="tag384" href="#note384">[384]</a>. Di
Luca Tozzoli pur si legge il medesimo, e così di molti
altri. Quindi avvenne, che potendosi da un solo ciò
adempire, essendo nel S. C. pari d'autorità, l'ufficio
di Viceprotonotario venga ora sempre unito nella persona
del Presidente.
</p>

<p>
Egli è però ancor vero, che prima non era così,
poichè portando il posto di Viceprotonotario la creazion
de' Notari e Giudici, funzione totalmente distinta
ed independente dal S. C. e per conseguenza grandissimi
emolumenti, alcuni, ancorchè non Presidenti, se
lo proccuravan per essi, e molti Reggenti l'ottennero.
<span class="pagenum" id="Page_415">[415]</span>
Così il Reggente di Cancellaria Girolamo Colle ottenne,
non essendo Presidente, nel 1540 questo ufficio,
che l'esercitò fin che nel 1549, creato Vicecancelliere
in Ispagna, ivi si portasse<a class="tag" id="tag385" href="#note385">[385]</a>. E vacato in
cotal guisa questo posto, fu poi provveduto nella persona
di Girolamo Severino, che allora era Presidente.
Ma avendo questi per la sua vecchiaia e continue indisposizioni
deposta la carica di Presidente, si ritenne
quella di Viceprotonotario, come più utile e men
faticosa, la quale ritenne finchè visse nel 1558, dopo
la di cui morte fu provveduta in persona d'Alfonso
Santillano allora Presidente, che la ritenne finchè morì
nel 1567.
</p>

<p>
Ma morto Santillano, il Duca d'Alcalà allora Vicerè
la provide <i>per interim</i> al Reggente Villano; ed
essendo stato rifatto Presidente del S. C. in luogo del
Santillano Tommaso Salernitano, questi vedendo che
l'Ufficio di Viceprotonotario era esercitato dal Reggente
Villano, mandò in Ispagna al Re sue allegazioni,
colle quali studiossi fondare, ch'essendo il Viceprotonotariato
ufficio unito e congiunto a quello di Presidente,
non dovesse da quello separarsi, e nella sola
persona del Presidente dovesse sempre unirsi. Mentre
egli aspettava dal Re la determinazione, venne a morte
il Reggente Villano, ed egli ottenne il posto; ma poi
da Presidente essendo stato creato Reggente della Cancellaria,
si ritenne il Viceprotonotariato, lasciando Gio.
Andrea de Curte, che gli succedette nel Presidentato
l'anno 1570 senza quello. Il Presidente de Curte ebbe
ricorso in Ispagna valendosi dell'allegazioni istesse
<span class="pagenum" id="Page_416">[416]</span>
formate dal Salernitano suo competitore; e dal Re ottenne
la riunione, avendo l'allegazioni suddette al Consiglio
di Spagna fatta gran forza, sicchè reputò doversi
questi due ufficj unire; ond'è, che fin da quel
tempo insino ad ora si siano veduti sempre congiunti
in una medesima persona. Egli è vero, che il Re nel
regal diploma gli concede ambedue al provisto, non
bastando, che se gli spedisca il privilegio di Presidente
per potersi dire, che vada in quello inchiuso
anche il Viceprotonotariato. Sono due ufficj che s'uniscon
sì bene insieme in una persona, ma fra di loro
sono distinti, avendo diversa natura e varia funzione,
almeno per quel che riguarda la creazione dei Notai
e Giudici: ond'è, che negli ultimi nostri tempi, essendosi
dalla nuova Cancellaria dal Re spedito privilegio
di Presidente al Reggente Aguir, senza in quello
nominarsi l'ufficio di Viceprotonotario, fu d'uopo al
medesimo ricorrere di nuovo al Re, che glie lo concedette.
</p>

<p>
Abbiamo adunque In questo nuovo Tribunale il <i>Presidente</i>,
due <i>Consiglieri militari Assistenti</i>, e sovente
ancora il <i>Viceprotonotario</i>: sieguono ora i <i>Consiglieri
Dottori</i>, che per la maggior parte lo componevano, dei
quali il numero era maggiore. Si trascelsero sempre
per Consiglieri di questo Senato i migliori Giureconsulti,
che fiorissero in ogni età. Alfonso, Ferdinando
suo figliuolo e tutti gli altri Re loro successori in questa
elezione vi usavan ogni scrutinio e diligenza. Vollero
che fossero i più dotti Giureconsulti: <i>Viri juris
insignibus decorati, docti, graves, severi, insontes, mites,
justi, faciles, lenique, qui in judicibus exercendis, non
precibus, non pretio, non amicitia, non odio, neque
denique ulla re corrumpantur</i>, come sono le parole
<span class="pagenum" id="Page_417">[417]</span>
d'Alfonso<a class="tag" id="tag386" href="#note386">[386]</a>. Quindi è, che fin dal tempo della sua istituzione
leggiamo, che vi sedettero uomini dottissimi e
savissimi, un Michiel Riccio, un Francesco Antonio
Guindazzo, un Nicol'Antonio de' Monti, un Paris de
Puteo, un Antonio d'Alessandro, un Gio. Antonio
Caraffa, un Matteo d'Afflitto, un Giacomo d'Ajello,
un Antonio Capece, un Loffredo, un Salernitano, un
Tappia, un Gamboa, un Miroballo e tanti altri, dei
quali presso Toppi<a class="tag" id="tag387" href="#note387">[387]</a> si legge numeroso catalogo, e
de' quali, secondo che ci ritornerà l'occasione, faremo
ne' tempi che fiorirono, onorata memoria.
</p>

<p>
In questi principj, sino al Regno degli Austriaci,
non eran perpetui, ma ad arbitrio del Re<a class="tag" id="tag388" href="#note388">[388]</a>, il quale
fidando nella loro dottrina, integrità e prudenza civile
nel medesimo tempo ch'eran Consiglieri, gli creava
Presidenti di Camera, adempiendo con molta esattezza
ambedue le loro cariche. Severino di Diano, Pietro
Marco Gizzio, Bartolommeo di Verico, Andrea e
Diomede Mariconda e moltissimi altri, siccome osservò
Toppi,<a class="tag" id="tag389" href="#note389">[389]</a> nell'istesso tempo ch'erano Consiglieri,
furon creati Presidenti di Camera, ed esercitavano amendue
queste cariche. Ciò che non deve parere impossibile,
poichè in questi tempi solamente tre dì della
settimana, cioè il martedì, giovedì e sabbato si reggeva
Consiglio<a class="tag" id="tag390" href="#note390">[390]</a>.
</p>

<p>
Sovente i pubblici Cattedratici eran creati Consiglieri;
ma non perciò lasciavano le loro Cattedre, ed
i loro talenti gl'impiegavano non meno nell'Università
degli Studj, che nel Senato. Tale fu il Consigliere
<span class="pagenum" id="Page_418">[418]</span>
Matteo d'Afflitto, tale Camerario e moltissimi altri,
che possono vedersi presso Toppi<a class="tag" id="tag391" href="#note391">[391]</a>.
</p>

<p>
Intorno al lor numero, fu fin dal suo nascimento
sempre vario ed incerto, da poi si stabilì certo e determinato.
Alfonso I quando istituì questo Tribunale,
oltre del Presidente, scelse nove Dottori per Consiglieri<a class="tag" id="tag392" href="#note392">[392]</a>.
Poi nell'anno 1449 riformandolo in miglior
forma, istituì due Titolati per Consiglieri <i>Assistenti</i>, e
riformò il numero de' Dottori; ordinando che non fossero
più che sei. Poco da poi, rivocando tal proibizione,
v'aggiunse il settimo. Ma in decorso di tempo,
nel 1483 ed 84 il lor numero era di diece e sovente
arrivò a dodici. S'univan tutti in una Sala; onde
è, che spesso nelle decisioni del Consigliere Afflitto,
leggiamo essersi talora qualche causa concordemente
decisa per <i>totum Sacrum Consilium</i>.
</p>

<p>
Carlo V fu il primo che con suo diploma, spedito
in Bologna, sotto li 26 febbrajo dell'anno 1533, ordinò,
che si dividesse in due Ruote, in ciascheduna delle
quali, oltre il Presidente, dovessero assistere quattro
Dottori Consiglieri, determinando in cotal guisa il lor
numero ottonario<a class="tag" id="tag393" href="#note393">[393]</a>: ciò che nel castel di Capuana fu
eseguito dal suo Vicerè D. Pietro Toledo. Ma crescendo
tuttavia il numero delle cause, fu dal medesimo
a preghiere della città e Regno conceduto a' 2
marzo del 1536, che vi s'aggiungessero due altri Consiglieri,
da dovere assistere cinque per ciascheduna
Ruota. Ne furon poi aggiunti due altri, i quali dovessero
assistere a' Giudici criminali della Vicaria, mutandosi
a vicenda in ogni biennio, con rimaner sempre
<span class="pagenum" id="Page_419">[419]</span>
nelle due Ruote del Consiglio cinque per ciascheduna<a class="tag" id="tag394" href="#note394">[394]</a>.
</p>

<p>
Da chi da poi fosse stato accresciuto il lor numero,
ed aggiunta la terza Ruota, niente può recarsi di
certo. È verisimile, che ciò accadesse nel Regno di
Filippo II, giacchè egli in sue regali carte, spedite a
Madrid li 24 decembre del 1569, fa menzione di questa
terza Ruota<a class="tag" id="tag395" href="#note395">[395]</a>.
</p>

<p>
Ma chi avesse aggiunta la quarta, è troppo chiaro
che fu il Re Filippo II, il quale alle preghiere fattegli
ne' Parlamenti dell'anno 1589 e 1591 dalla città,
per lo maggior disbrigo delle cause, con sue regali lettere
spedite a' dì 7 settembre del 1596, accrebbe il
numero de' Consiglieri, ed ordinò che alle tre s'aggiungesse
la quarta Ruota, dove parimente dovessero
assistere cinque altri Consiglieri. In guisa che restò
il numero de' Consiglieri a ventidue, de' quali venti
si dovessero distribuire per le quattro Ruote del Consiglio,
e due assistere nella Ruota criminale della Vicaria,
per raddolcire il rigore di quel Tribunale, come
ora tuttavia si osserva. Ve ne sono due altri, che
non risiedono in Napoli, uno è preposto al governo
di Capua che di biennio in biennio si muta; l'altro,
o è destinato in Roma per assistere in quella Corte
per affari di giurisdizione, o al governo di qualche
provincia, ovvero per altre incombenze, che al Re piacesse
di altrove loro commettere. Questo al presente è
il numero ordinario de' Consiglieri, due parti de' quali
doveano esser Regnicoli, e la terza ad arbitrio del
<span class="pagenum" id="Page_420">[420]</span>
Re<a class="tag" id="tag396" href="#note396">[396]</a>. Ma ora per le novelle grazie<a class="tag" id="tag397" href="#note397">[397]</a> sei solamente
sono riservati al beneplacito Regio. I Re alcune volte
gli han tolti e ridottigli al numero ordinario, secondo
che han portato le contingenze, il favore o il merito
di qualche eminente soggetto.
</p>

<p>
Questi sono i Ministri, che compongono un tanto
Tribunale. Ebbe ancora, siccome ancor ritiene, i suoi
Ufficiali minori, un Secretario, un Suggellatore, tredici
Mastrodatti, molti Scrivani, sedici Esaminatori,
un Primario, nove Tavolarj e quattordici Portieri.
</p>

<p>
Da questo Tribunale, che fu quasi sempre composto
di Giureconsulti assai celebri, nacquero quelle tante
<i>decisioni</i>, delle quali ora abbiamo tanti Compilatori.
Le sue decisioni, fin dal suo nascimento ebbero tanto
applauso ed autorità, che non pur appo i nostri, ma
anche presso i Giureconsulti stranieri acquistarono
somma stima e venerazione, di che ne può essere buon
testimonio infra gli altri, Filippo Decio. Il primo, che
le compilasse, fu il famoso Matteo d'Afflitto, il quale
per questo solo merita essere sopra tutti celebrato;
perchè egli fu il primo in Italia che introducesse questo
instituto di notare le decisioni de' Tribunali, e farne
particolari raccolte. Il Cardinal de Luca<a class="tag" id="tag398" href="#note398">[398]</a> portò opinione,
che questo Giureconsulto avesse in ciò imitato
lo stile della Ruota romana, le di cui decisioni
prima dell'erezione di questo nuovo Tribunale del S. C.
eransi rese già celebri, ed erano allegate da molti Scrittori.
Ciò che ne sia, non può dubitarsi ch'egli fu il
primo che introducesse questa nuova maniera di scrivere,
<span class="pagenum" id="Page_421">[421]</span>
e queste private collezioni. Il di lui esempio
seguiron da poi, non meno gli altri nostri Autori regnicoli,
che i Giureconsulti d'altre nazioni. Fra' nostri
i più vicini a lui furono, Antonio Capece, due Tommasi,
Grammatico e Minadoi, ed il famoso Vincenzo
de Franchis. Seguiron poi gli altri, de' quali il Toppi<a class="tag" id="tag399" href="#note399">[399]</a>
tessè lungo ed acculato catalogo. Onde dopo
gli antichi Glossatori, dopo i Commentatori, i Repetenti,
gli Addenti, i Trattanti ed i Consulenti, surse
fra noi un'altra classe di Scrittori chiamati per ciò
<i>Decisionanti</i>: di che altrove ci tornerà occasione di
ragionare.
</p>

<div class="chapter">
<h3 id="lib26cap5">CAPITOLO V.
<span class="smaller"><i>Alfonso riordina il Tribunal della regia Camera; e
come si fosse riunito col Tribunale della regia Zecca
retto da' M. Razionali.</i></span></h3>
</div>

<p>
Fra le molte virtù d'Alfonso non tralasciarono i
nostri Scrittori<a class="tag" id="tag400" href="#note400">[400]</a> notare un vizio, nel quale la stessa
troppa sua liberalità e magnificenza lo fecero cadere.
Egli donando profusamente ed innalzando pur troppo
alcune famiglie, ridusse il regio Erario in angustie
tali, sicchè gli fu duopo per supplire agli eccessivi
doni e spese, pensare a nuove imposizioni e ad inventare
altri gravosi mezzi per congregar tesori. Volse per
tanto i suoi pensieri a riordinare il Tribunale della
<span class="pagenum" id="Page_422">[422]</span>
regia Camera, perchè i suoi Ministri stessero più accorti
ed intenti a procacciar danari.
</p>

<p>
Questo Tribunale, non meno di quello della Gran
Corte della Vicaria, lo compongono due Tribunali che
prima divisi, poi col correr degli anni s'unirono e ne
formarono un solo, dove si tratta del patrimonio del
Re, nella maniera che oggi si vede. I M. Razionali,
come fu da noi rapportato ne' precedenti libri di questa
Istoria, formavan il lor Tribunale che si chiamava
il Tribunal della <i>Zecca</i>, ed essi erano anche chiamati
Razionali della Gran Corte<a class="tag" id="tag401" href="#note401">[401]</a>. Qual fosse la loro autorità
ed incombenza fu a bastanza da noi esposto
altrove. Era una dignità assai onorevole, e per ciò
veniva conferita per lo più a' Nobili, ed a' primi Giureconsulti
di que' tempi. Fu alcun tempo, che i M.
Razionali reggevano questo lor Tribunale nel castello
di S. Salvatore a Mare, che ora diciamo il castello
dell'Uovo, come si vide nel Regno di Carlo I d'Angiò;
ed il di lor numero fu assai maggiore di quello
che ora si vede. Sotto il Re Ladislao se ne contavano
sino a sessantacinque; sotto Alfonso il di lor numero
fu ridotto a trentasei, e poi nel 1585 non eran più
che diciotto<a class="tag" id="tag402" href="#note402">[402]</a>.
</p>

<p>
La Regina Giovanna I nel 1350 spedì loro ampissimo
privilegio, che vien rapportato dal Reggente Capece
Galeota<a class="tag" id="tag403" href="#note403">[403]</a>; ma poi i Razionali di quello abusandosi,
e volendo stender la loro giurisdizione nelle
cause, le quali non eran della loro incombenza, narra
<span class="pagenum" id="Page_423">[423]</span>
il Sargente<a class="tag" id="tag404" href="#note404">[404]</a>, che l'istessa Regina nell'anno 1370
ristrinse la loro autorità, proibendo loro d'impacciarsi
nelle cose altrui, e di stender le mani più di quello
che comportava il di lor posto.
</p>

<p>
Oltre a questo Tribunale, eravi sin da' tempi antichissimi
l'altro, in cui parimente trattavasi del patrimonio
regale, chiamato <i>regia Camera</i> ovvero <i>regia
Audientia, Curia Summaria</i>, e finalmente nomossi la
<i>regia Camera della Summaria</i>, nome che anche oggi
ritiene<a class="tag" id="tag405" href="#note405">[405]</a>. Era amministrato da' Magistrati, i quali
prima erano chiamati <i>Auditori</i> (onde fu il Tribunale
anche detto <i>regia Audientia</i>) e poi si dissero <i>Presidenti</i>
della regia Camera.
</p>

<p>
Poichè gli Ufficiali di questi due Tribunali, per
trattar d'un medesimo soggetto, riconoscevano un sol
Capo, qual'era il G. Camerario o suo Luogotenente,
e sovente doveansi assembrar insieme, divenne perciò
più facile l'unione, e che di due si fosse fatto un sol
Tribunale, e che le prerogative degli uni con facilità
passassero agli altri.
</p>

<p>
La maniera colla quale questi Ufficiali trattavano
gli affari del regal patrimonio, così nel Regno degli
Angioini come degli Aragonesi, ce la descrive l'istesso
Re Alfonso in un suo diploma rapportato dal Toppi<a class="tag" id="tag406" href="#note406">[406]</a>,
oltre il Surgente<a class="tag" id="tag407" href="#note407">[407]</a> e gli altri Scrittori del Regno
che lo seguirono. Tutti coloro che amministravano le
ragioni fiscali ed esigevano le rendite regali, eran obbligati
portare i conti in particolari quinterni nella
<span class="pagenum" id="Page_424">[424]</span>
Camera regia. Questi conti portati in Camera, doveansi
vedere da' Presidenti e Razionali insieme aggiunti, ma
sommariamente, cioè separar tosto le partite dubbie
dalle liquide, e ciò che rimaneva di debito liquido,
mandar subito in esecuzione l'esazione, onde si spedivan
dal Gran Camerario e Presidenti lettere significatoriali
dirette al Tesoriere ch'esigesse tosto da' debitori
le somme in quelle significate. Le partite dubbie
si rimettevano a' M. Razionali, affinchè pienamente
le rivedessero, le discutessero, riassumessero i dubbj e
finalmente le determinassero. Solamente quando occorrevan
delle difficoltà intorno al dritto, le comunicavano
a' Presidenti, i quali anche sommariamente doveano
giudicarle: <i>Hinc evenit</i> (come ben a proposito
scrisse il Surgente<a class="tag" id="tag408" href="#note408">[408]</a>) <i>ut Camera Summariae sit
appellata, cum prius Audientia Rationum appellaretur</i>.
</p>

<p>
Nel Regno del Re Ladislao cominciò ad introdursi,
che i Presidenti, non meno che i Razionali dovessero
anch'essi pienamente discutere e determinar i dubbj
e spedir le quietanze. Ma Alfonso in questo suo diploma
dato nel Castel Nuovo a' 23 novembre dell'anno
1450 comandò, che i conti riportati nella regia
Camera si dovessero da' Presidenti non pur sommariamente,
ma pienamente discutere, e finalmente terminare,
senza che i M. Razionali s'intromettessero
nella decisione, e determinazione di quelli; trasfondendo
a' Presidenti tutta l'antica autorità che in ciò
tenevano, e tutte le loro prerogative e preminenze,
succedendo essi in luogo di coloro; onde avvenne, che
poi solamente il di lor ministero si restringesse in
riferire e proporre i dubbj ed aspettarne da' Presidenti
<span class="pagenum" id="Page_425">[425]</span>
la decisione. Quindi è nata la gran differenza, che
ora si vede tra' M. Razionali antichi ed i moderni dei
nostri tempi.
</p>

<p>
Prima a' M. Razionali s'apparteneva interamente la
cura del regal patrimonio, ma poi Carlo I d'Angiò
la commise alla Camera regia<a class="tag" id="tag409" href="#note409">[409]</a>. Ed Alfonso innalzò
poi sopra tutti gli altri Re questo Tribunale, poichè
stese la sua cognizione a molte cause, che prima si
appartenevano al Tribunale della G. Corte, o al sagro
Consiglio. Ordinò, secondo che narra il Costanzo<a class="tag" id="tag410" href="#note410">[410]</a>,
che avesse cura non solo del patrimonio regale, ma che
conoscesse delle cause feudali. Quindi avvenne, che
imitando gli altri successori Re l'esempio d'Alfonso, favorissero
tanto questo Tribunale, con estendere la sua
giurisdizione in tutte le cause, ove il Fisco, attore o
reo, v'avesse interesse; di conoscere delle Regalie, delle
cause giurisdizionali quando si tocasse il suo interesse,
dell'investiture de' Feudi, delle cause di successioni
feudali, de' giuramenti di fedeltà e di ligio omaggio,
de' relevj, di adoe, delle devoluzioni de' Feudi;
de' padronati regj, delle dignità ecclesiastiche ed altri
beneficj di collazione, o presentazione regia: d'aver la
soprantendenza sopra tutti gli ufficj vendibili: la cura
delle regie galee, de' regj castelli, delle torri, delle loro
provvisioni così da bocca come da guerra, de' cannoni,
della polvere, del nitro, e di tutto ciò che riguarda
il provvedimento degli arredi militari: la soprantendenza
dell'amministrazione dell'Università del Regno,
delle tratte, de' dazj, delle gabelle e delle risulte
del Cedulario. Conoscere de' conti di tutti i Ministri
regj, della dogana, delle miniere, de' tesori, delle strade,
<span class="pagenum" id="Page_426">[426]</span>
de' ponti, de' passi: in breve di tutto ciò che tocca il
suo regal patrimonio e sue ragioni fiscali.
</p>

<p>
Tenendo la conoscenza e giurisdizione sopra tutto
ciò, quindi avvenne che soprastasse a molti altri Tribunali
inferiori, i quali alla regia Camera sono perciò
subordinati, come alli Tribunali dello Scrivano di
Razione, del Tesoriere generale del Regno, della dogana
grande e di tutte l'altre dogane del Regno: del
Montiere maggiore: del Portolano di Napoli, e di
tutti gli altri Portolani delle province, de' Vicesecreti,
de' Fondachi del sale e di tutti gli altri del Regno;
della regia zecca: delle monete, de' pesi e misure: dei
Capitani della grassa: della custodia de' passi e dei
Consulati delle nobili arti della seta e della lana. Conoscesse
di tutti i Percettori, ovvero Tesorieri del
Regno, de' Commessari proposti all'esazioni fiscali,
de' Maestri di Camera, de' Segretari, delle regie Audienze,
del Percettore della Gran Corte della Vicaria
e del Segretario del Sagro Consiglio: soprastasse alli
Tribunali dell'Arsenale, della regia cavallerizza, della
gabella del vino, del giuoco; e ad infinite altre cose
a ciò attenenti soprantendesse.
</p>

<p>
Angelo di Costanzo<a class="tag" id="tag411" href="#note411">[411]</a> narra che avendo il Re Alfonso
stesa cotanto la giurisdizione di questo Tribunale,
avessegli perciò costituiti quattro Presidenti Legisti,
o due Idioti ed un Capo, il qual fosse Luogotenente
del Gran Camerario, e che il primo Luogotenente
fosse stato Vinciguerra Lanario Gentiluomo
di Majori, del quale s'era servito avanti in molte cose
d'importanza. Ciò che non concorda co' cataloghi dei
<span class="pagenum" id="Page_427">[427]</span>
Luogotenenti e Presidenti che tessè il Toppi<a class="tag" id="tag412" href="#note412">[412]</a>; poichè
prima d'Alfonso era questo Tribunale governato
dal Gran Camerario, ovvero dal suo Luogotenente
che n'era Capo; e Vinciguerra Lanario vi fu Luogotenente
molto tempo prima d'Alfonso. Il primo Luogotenente
nel Regno d'Alfonso, si porta in quest'istesso
anno della riforma di questo Tribunale 1450.
Niccolò Antonio de' Monti patrizio di Capua che fu
Luogotenente di Francesco d'Aquino Conte di Loreto
Gran Camerario, il qual in niun conto volle assistere
al Tribunale, pretendendo, che come persona illustre
potesse servire per mezzo del Luogotenente suo
sustituto, e l'ottenne<a class="tag" id="tag413" href="#note413">[413]</a>; onde fu creato Luogotenente
Niccolò Antonio, e da questo tempo in poi i Gran
Camerarj non assisterono più nel Tribunale, ma i
loro Luogotenenti, de' quali insino a' suoi tempi Niccolò
Toppi tessè lungo catalogo; quindi in discorso
di tempo, i Gran Camerarj non molto impacciandosi
di questo Tribunale, avvenne che i Re creassero i
Luogotenenti, ed a' Gran Camerarj non rimanesse se
non questo nome vano senza funzione, e sol per titolo
d'onore e di preminenza.
</p>

<p>
Il numero de' Presidenti, non meno che quello dei
Consiglieri, fu sempre vario, ed erano parimenti amovibili
ad arbitrio del Re, passando vicendevolmente
gli uni nel Tribunale degli altri. Secondo che narra
il Costanzo, in tempo d'Alfonso non eran più che
quattro Togati e due Idioti; poi crebbe a meraviglia
il di lor numero, tanto che nel 1495 si videro reggere
questo Tribunale ventisei Presidenti tutti uomini
<span class="pagenum" id="Page_428">[428]</span>
insigni non men per nobiltà di sangue, che per lettere<a class="tag" id="tag414" href="#note414">[414]</a>.
</p>

<p>
Questo eccesso fece pensare alla riforma; onde nel
medesimo anno 1495, sotto Ferdinando II, fu riformato
il Tribunale, e si lasciarono solamente cinque Presidenti,
i quali in una Ruota, come costumavano i Consiglieri
di S. Chiara s'univano. Ma in discorso di
tempo, crescendo tuttavia nel Regno l'entrate regali,
fu bisogno ampliar il numero, e per conseguenza non
capendo in una Ruota, il Re Filippo II con sua carta
de' 24 dicembre del 1596 drizzata al Conte d'Olivares
Vicerè<a class="tag" id="tag415" href="#note415">[415]</a>, ordinò che il Tribunale si dividesse in
due sale, in ciascheduna delle quali assistessero tre
Presidenti Togati ed uno Idiota, e il Luogotenente
ora in una, ora in altra, secondo la maggior gravità
ed occorrenza del negozio, vi soprastasse. Nè ciò bastò
all'immensità degli affari del Tribunale; ma fu d'uopo
che nel 1637, per la più pronta spedizione di quelli,
il Conte di Monterey Vicerè aggiungesse la terza
Ruota. Ora il di lor prefisso numero è di dodici, otto
Togati, e quattro Idioti, i quali, toltane la dignità della
toga, e d'astenersi al votare nel caso che s'abbia a
decidere qualche punto di ragione, hanno le medesime
prerogative che i Togati, e siedono dopo di questi.
Filippo II, nel 1558, ne' privilegi conceduti alla città
e Regno, dispose che de' Presidenti di Camera due
parti fossero Nazionali; e la terza ad arbitrio del Re<a class="tag" id="tag416" href="#note416">[416]</a>:
ma nel Regno degli altri Austriaci s'è veduto sempre
<span class="pagenum" id="Page_429">[429]</span>
questo Tribunale essere stato governato da quattro
Italiani, e quattro Spagnuoli; ed ancorchè i Presidenti
Idioti fossero stati per lo più Nazionali, pure
sovente se ne videro Spagnuoli. Ora per le novelle
grazie<a class="tag" id="tag417" href="#note417">[417]</a>, tre Togati ed uno Idiota sono rimasi ad
arbitrio del Re.
</p>

<p>
Tiene questo tribunale un Avvocato fiscale, ed un
Proccuratore che alla gran mole degli affari appena
basta, tanto che il Tassone desiderava fin da' suoi tempi,
che almeno fossero due Fiscali. Fu a' dì nostri ciò
posto in effetto, ma da poi si ritornò ad uno, come
ora si vede. Egli è vero, che in parte fu provveduto
a questo difetto, per essersi con nuova provvisione
aggiunto un Fiscale detto de' Conti, che chiamiamo
di Cappa corta, il quale siede dopo l'Avvocato fiscale
togato, e tien soldo di mille ducati<a class="tag" id="tag418" href="#note418">[418]</a>. Teneva ancora
questo Tribunale venti Razionali; ma ora il di
lor numero è ristretto a quindici: dodici destinati per
gli affari delle dodici province: due per lo regal patrimonio,
ed uno per la dogana di Foggia; l'autorità
de' quali, ancorchè sia molto diminuita, e per la maggior
parte sia stata trasferita a' Presidenti, pure nella
relazione e discussione de' Conti è grande. Sono non
meno che i Presidenti e l'Avvocato e Proccuratore
fiscale, creati dal Re, ed è lor facile l'ascendere da
Razionali a Presidenti Idioti, ciocchè, siccome ci testimonia
Toppi<a class="tag" id="tag419" href="#note419">[419]</a>, si praticava ancora in tempo degli
Aragonesi e di Carlo V, e godono tutte le prerogative,
<span class="pagenum" id="Page_430">[430]</span>
preminenze ed esenzioni, che tutti gli altri
Ufficiali del Tribunale.
</p>

<p>
Tiene il suo Notajo, ovvero Segretario, che quantunque
sia ufficio vendibile, nulladimanco la confirma
pure dipende dal Re. Tiene tre Archivarj secondo i
tre archivi che vi sono: quello della regia zecca, l'altro
de' Quinternioni, ed il terzo del Gran Archivio,
de' quali e delle loro preminenze il Toppi<a class="tag" id="tag420" href="#note420">[420]</a> tessè
lunghi discorsi e copiosi cataloghi.
</p>

<p>
Tiene parimente il Suggellatore, gl'Ingegnieri, che
fanno le veci de' Tavolarj e quattro principali Mastrodatti,
i quali han facoltà di creare otto Attuarj, due
per ciascheduno, oltre dodici altri, che ne crea il Luogotenente,
tutti nazionali: molti Scrivani ordinarj approvati
con decreto del medesimo, precedenti debiti requisiti:
moltissimi estraordinari e più portieri; sopra
de' quali tutti il tribunale tiene la cognizione delle
loro cause, così civili come criminali.
</p>

<p>
Ecco in qual'eminenza oggi sia questo Tribunale,
arricchito di tanti privilegi e prerogative non
meno da' Re aragonesi, che da' successori Principi
austriaci, tanto che si è reso per se stesso Tribunal
supremo, ed indipendente da qualunque altro per ciò
che riguarda l'amministrazione del regal patrimonio.
È assomigliato al <i>Procurator di Cesare</i> de' Romani.
Ha la retrattazione, come il S. C. in guisa che non
può dalle sue determinazioni appellarsi ad altro Tribunale,
ma per via di reclamazione, egli stesso le
rivede, non impedita l'esecuzione. Non meno che il
Tribunal del S. C. da esso escono le decisioni, e gli
arresti, ed i decreti generali che nel Regno han forza
<span class="pagenum" id="Page_431">[431]</span>
non inferiore alle leggi ed a' riti e costumanze degli
altri Tribunali supremi. Quindi oltre i riti, gli arresti
ed i decreti generali, de' quali abbastanza fu da
noi discorso nel libro XII di quest'Istoria, tiene particolari
Scrittori che compilarono le sue decisioni,
come il Reggente Revertera, Ganaverro, Moles, Ageta
ed altri. E nel Regno degli Aragonesi, prima che nel
1505 si fosse da' Spagnuoli eretto il Consiglio <i>Collaterale</i>,
teneva questo Tribunale il secondo luogo dopo
quello del S. C. di S. Chiara, da cui in ogni tempo
ed in ogni luogo, fuor che in casa propria, dove i
Presidenti siedono al lato destro ed i Consiglieri al
sinistro, è stato sempre preceduto.
</p>

<div class="chapter">
<h3 id="lib26cap6">CAPITOLO VI.
<span class="smaller"><i>Disposizione e numero delle province del Regno sotto
<span class="smcap">Alfonso</span>, ed in che modo fossero dalla Regia Camera
amministrate; e come fossero numerati i fuochi
di ciascuna città e terra che lo compongono.</i></span></h3>
</div>

<p>
Io non veggio donde Marino Freccia<a class="tag" id="tag421" href="#note421">[421]</a> abbiasi
appreso che il Re Alfonso avesse diviso questo Regno
in sei province. Sin da' tempi dell'Imperador Federico
II, siccome si vide nel XVII libro di quest'Istoria,
era diviso in otto province. Il <i>Principato</i>, che
per la sua estensione si divise poi in due, <i>citra</i> ed
<i>ultra</i>. La <i>Calabria</i>, che per la sua ampiezza bisognò
poi dividerla parimente in due, in <i>Terra Giordana</i>,
<span class="pagenum" id="Page_432">[432]</span>
che diciamo ora Calabria <i>ultra</i>, e <i>Val di Crati</i> che
Calabria <i>citra</i> oggi s'appella. La <i>Puglia</i> divisa poi
parimente in due, <i>Terra d'Otranto</i> e <i>Terra di Bari</i>,
e <i>l'Apruzzo</i>, che pur fu diviso in due province; onde a
queste otto aggiunte l'altre quattro, cioè <i>Terra di
Lavoro</i>, <i>Basilicata</i>, <i>Capitanata</i> e <i>Contado di Molise</i>,
venne il di lor numero ad arrivare a dodici, come è
al presente. Ed è tanto lontano che Alfonso avesse
ristretto il di lor numero, che fu costante opinione
de' nostri Scrittori, ch'egli avesse diviso l'Apruzzo
in due province per toglier le brighe che solevan insorgere
fra' Questori per l'esazion delle tasse e dei
dazj<a class="tag" id="tag422" href="#note422">[422]</a>. Ma niun'altra scrittura più manifestamente
convince nel Regno d'Alfonso il numero di queste
province essere di dodici, quanto la general Tassa
delle Collette che furono nuovamente imposte per l'entrata
trionfale di Alfonso, che fece in Napoli nel 1443,
e per la quale fu anche tassato il popolo napoletano.
Fu questa scrittura impressa de Camillo Tutini<a class="tag" id="tag423" href="#note423">[423]</a> nel
suo libro de' sette Ufficj del Regno, ch'egli estrasse
dall'Archivio maggiore della Regia Camera. Mancavi
solamente la provincia di Terra d'Otranto, non sappiamo
se per la voracità del tempo, ovvero perchè
possedendosi questa provincia per la maggior sua parte
dal Principe di Taranto, parente del Re, ne fosse
stata perciò eccettuata; e nel novero delle città e terre
di tutte le altre province mancano ancora le città demaniali,
per le quali bisogna credere che si fosse
fatta tassa separata. I registratori però commisero errore
in notarne la rubrica, perchè in vece di dire:
<span class="pagenum" id="Page_433">[433]</span>
<i>Triumphi Regis Alphonsi</i>, dissero: <i>Tassa Collectarum
felicis Coronationis Regis Alphonsi noviter imposita ad
recolligendum a Baronibus Provinciarum Regni, ultra
Terras demaniales</i>; poichè ancor che Alfonso nel 1445
avesse ottenuta Bolla da Papa Eugenio, per la quale se
gli prometteva di mandargli il Cardinal di S. Lorenzo
o altra persona per solennemente coronarlo; nulladimanco
non fu mai questa solennità celebrata in tutto
il tempo che visse. Si registrano in questa cedola,
toltane Terra d'Otranto, tutte l'altre undici province,
colle città e terre baronali ed i loro baroni con quest'ordine
e nomi: <i>Principato citra, et ultra: Basilicata:
Terra di Lavoro e Contado di Molise: Apruzzo citra:
Apruzzo ultra: Provincia Calabriae Vallis Cratis: Provincia
Calabriae ultra: Capitanata: Provincia Terrae Bari.</i>
</p>

<p>
Ecco dunque che nel Regno d'Alfonso le province
del Regno non erano minori di quel che vediamo ora.
Nel che si convince parimente l'errore del <i>Guicciardino</i><a class="tag" id="tag424" href="#note424">[424]</a>,
il quale scrisse che Alfonso avesse variata
la denominazione antica delle province, ed avendo rispetto
a facilitare l'esazioni dell'entrate, avesse diviso
tutto il Regno in sei province principali; cioè,
in Terra di Lavoro, Principato, Basilicata, Calabria,
Puglia ed Apruzzi; delle quali la Puglia era divisa
in tre parti, cioè in Terra d'Otranto, Terra di Bari
e Capitanata. Errore quanto degno di scusa a questo
Scrittore, che come forestiere non potè averne esatta
notizia, altrettanto da non condonarsi a Marino Freccia
Scrittor nazionale e regio Ministro di Napoli.
</p>

<p>
Ma ciò che dovrà notarsi nel tempo di questo Re,
sarà il vedere che non pure tutte le isole a queste
<span class="pagenum" id="Page_434">[434]</span>
province adjacenti, delle quali si parlerà più innanzi,
ma anche l'isola di Lipari, non già alla Sicilia, ma
alla <i>Calabria</i> era attribuita.
</p>

<p>
Accrebbe ancora questo Principe la provincia del
<i>Principato ulteriore</i>, col nuovo acquisto della città di
Benevento, e distese sopra lo Stato della Chiesa romana
li confini di <i>Terra di Lavoro</i> più di quello che
ora sono; ed aggiunse parimente al Regno la Sovranità
sopra lo Stato di Piombino.
</p>

<p>
La città di Benevento, come si è potuto vedere
ne' precedenti libri di quest'Istoria, per le cagioni ivi
rapportate, fu lungamente posseduta da' Pontefici romani;
ed ancorchè sovente fosse stata interrotta la
loro possessione da Roberto Guiscardo, da Ruggiero I
Re di Sicilia, da Guglielmo II, dall'Imperador Federico
II e da altri Re, secondo che le congiunture
della guerra o d'inimistà portarono; nulladimanco sempre
poi ne' trattati di pace fu alla Chiesa restituita,
riputandosi questa città come fuori del Regno; poichè
quando di queste province se ne formò un Regno, si
trovava già da quella divisa e separata, e sotto l'ubbidienza
de' romani Pontefici; ond'è, che in tutte le
investiture fu sempre quella eccettuata. Nel Regno di
Carlo III di Durazzo, Urbano VI la diede in governo
a Ramondello Orsino, che fu poi Principe di
Taranto, per averlo liberato dalle mani di Carlo, quando
lo teneva assediato in Nocera. Chiamato Alfonso alla
conquista del Regno per l'adozione della Regina Giovanna
II essendo insorti que' contrasti che finalmente
proruppero in sanguinose guerre; Alfonso che tenne
contrarj due Papi, occupò Benevento, senza che pensasse
di doverla mai restituire, come avean fatto gli
altri Re suoi predecessori. Ne' trattati di pace che si
<span class="pagenum" id="Page_435">[435]</span>
s'ebbero in Terracina col Legato di Papa Eugenio, fa
molto dibattuto sopra la sua restituzione, la quale non
fu accordata dal Re; e sol si convenne che insieme con
Terracina dovesse ritenerla in nome della Chiesa per
tutto il tempo di sua vita: ma che all'incontro si lasciassero
sotto il governo del Papa Città Ducale, Acumoli
e la Lionessa, terre importantissime della provincia
d'Apruzzo ulteriore. Ma da poi essendo ad Eugenio
succeduto Niccolò V, furono ad Alfonso restituite le
suddette Terre della Montagna dell'Amatrice; ond'è
che il Contado di Acumoli, confinando con quello di
Norcia, perchè si togliesse ogni occasione di controversia
di confini fu dal Conte di Miranda, nell'anno
1389, pubblicata prammatica<a class="tag" id="tag425" href="#note425">[425]</a>, colla quale fu
proibita ogni sorte d'alienazione de' territorj d'Acumoli,
che sono ne' suddetti confini, a' forestieri, e
specialmente a' Norcesi; e rimasero parimente Benevento
e Terracina in potere del Re, assolvendolo
ancora dal tributo de' due Sparvieri, che per dette due
città dovea alla Sede Appostolica: onde la provincia
di <i>Principato ultra</i> in tutto il tempo che regnò Alfonso,
riconobbe, anche perciò che riguarda la politia
temporale, Benevento per suo capo e metropoli.
Nè dopo la morte d'Alfonso fu restituita alla Chiesa,
ma Ferdinando I suo successore parimente la ritenne
per lungo corso di tempo: in appresso dopo varj trattati
avuti col Pontefice Pio II la restituì al medesimo;
dal qual tempo in poi, con non interrotta possessione,
insino ad ora si vide sotto il dominio della
Sede Appostolica, e riputata città fuori del Regno.
Della medesima avea a' tempi de' nostri avoli tessuta
<span class="pagenum" id="Page_436">[436]</span>
una esatta e piena istoria <i>Alfonso di Blasio</i> gentiluomo
Beneventano; ed il quarto volume conteneva quest'ultimo
stato, nel quale giacque suddita a' Papi. Secondo
una sua epistola del 1650 rapportata dal Toppi<a class="tag" id="tag426" href="#note426">[426]</a>,
nella quale ci dà l'idea di quest'opera, egli v'avea
travagliato trent'anni, e secondo i varj suoi stati (prima
d'essere stata soggiogata da' Romani, nel tempo che
fu dominata da' medesimi in forma di Colonia, sotto
i suoi Duchi e Principi, e finalmente sotto i Papi)
l'avea divisa in quattro volumi. Sosteneva che l'antichissima
città di Sannio fosse stata Benevento, rifiutando
l'opinione di Cluverio e di Salmasio che negarono
la sussistenza della città di Sannio. Ma morto
al piacere dell'immortal suo nome che senza dubbio
per cotal opera avrebbesi acquistato, non potè vederne
il fine; ed i suoi manuscritti con tanta trascuraggine
non curati, giacciono ora sepolti in profonda caligine,
senza che vi fosse stato chi se ne avesse presa cura
o pensiere di fargli imprimere.
</p>

<p>
La provincia di <i>Terra di Lavoro</i> nel Regno d'Alfonso
distese molto più i suoi confini sopra lo Stato
della Chiesa romana che ora non tiene. Li Pontefici
romani pretesero che la città di Gaeta s'appartenesse
allo Stato della lor Chiesa; e fondavano questa lor
pretensione, come si disse ne' precedenti libri di quest'Istoria,
nella liberalità di Carlo M. quando pretese
toglierla a' Greci per farne un dono alla Chiesa
di Roma, siccome avea fatto di Terracina e dell'altre
spoglie de' Greci. Ma essendosi in que' tempi opposto
Arechi Principe di Benevento, frastornò ogni lor
disegno, e proccurò che tosto questa città ritornasse
<span class="pagenum" id="Page_437">[437]</span>
sotto la dominazione degl'Imperadori d'Oriente, i
quali vi mandavano i Patrizj loro Ufficiali per governarla.
Ma non per ciò si astennero i Pontefici romani,
quando le congiunture lo portavano, di far
dell'intraprese, e quando vedevano non poterle mantenere,
ne investivano un Principe più potente. Così
leggiamo che Giovanni VIII la concedè a Pandolfo
Conte di Capua, che morì nell'anno 882<a class="tag" id="tag427" href="#note427">[427]</a>; e Lione
Ostiense<a class="tag" id="tag428" href="#note428">[428]</a> scrive, che Gaeta in que' tempi serviva al
Papa; ma ritornò ben tosto sotto gl'Imperadori d'Oriente,
e ne' tempi seguenti, avendo i Normanni spogliati
i Greci di ciò che loro era rimaso in queste
nostre province, essi se n'impadronirono; ond'è
che s'intitolavano ancora Duchi di Gaeta. A' Normanni
essendo succeduti i Svevi, e poi gli Angioini,
ed a questi ora Alfonso, e poi gli altri Aragonesi e
finalmente gli Austriaci, questa città fu con continuata
e non interrotta possessione da' nostri Re ritenuta,
e come una delle città di questa provincia fu
sempre riputata.
</p>

<p>
Ma la medesima sorte non ebbe Terracina se non
a' tempi d'Alfonso. Questa città pure come spoglia
de' Greci fu da Carlo M., avendola tolta a' medesimi,
donata alla Chiesa romana<a class="tag" id="tag429" href="#note429">[429]</a>; ma i Normanni, discacciati
i Greci, in lor vece la pretesero<a class="tag" id="tag430" href="#note430">[430]</a>. Non l'abbandonaron
con tutto ciò i Pontefici e la riebbero:
tanto che con interrotta possessione ora da Papi, ora
da' nostri Re fu occupata e sempre combattuta, finchè
solamente Alfonso per via d'accordo e di capitolazioni
avute con due Pontefici, stabilmente non la
<span class="pagenum" id="Page_438">[438]</span>
unisse a questa provincia; e per lungo tempo i confini
del Regno verso quella parte si distesero sino a
questa Città. Eugenio IV come si è veduto, in iscambio
d'Acumoli, città Ducale e Lionessa, diede in governo
ad Alfonso, Benevento e Terracina per tutto il
tempo di sua vita; da poi s'ampliò la concessione a
Ferdinando ed a' suoi successori perpetualmente. Niccolò
V suo successore confermò quanto Eugenio avea
fatto; anzi restituì ad Alfonso quelle Terre, e volle
che Benevento e Terracina rimanessero a lui senz'alcuna
obbligazione di censo. Fu Terracina nel Regno
d'Alfonso, e ne' primi anni di Ferdinando suo figliuolo
ritenuta. Ma poi Ferdinando per tenersi amico
Pio II, che gli diede l'investitura, negatagli da Calisto,
bisognò che la restituisse<a class="tag" id="tag431" href="#note431">[431]</a> insieme con Benevento;
onde i romani Pontefici di nuovo l'incorporarono
al loro Stato, donde mai da poi potè divellersi:
sursero quindi le tante controversie ne' confini
tra la Sede Appostolica ed i nostri Re, i quali conservarono
sempre queste ragioni per riaverla secondo
che le congiunture portassero; ed il Chioccarello nel
ventesimoprimo tomo de' suoi M. S. Giurisdizionali
di tutte queste ragioni ne fece particolare ed accurata
raccolta<a class="tag" id="tag432" href="#note432">[432]</a>.
</p>

<p>
Non trascurò Alfonso le sue ragioni sopra altri luoghi
di quest'istessa provincia pur pretesi ed invasi
da' romani Pontefici. Il Castello di Pontecorvo, non
più che otto miglia lontano da Monte Cassino<a class="tag" id="tag433" href="#note433">[433]</a>, dove
<span class="pagenum" id="Page_439">[439]</span>
ora risiede il Vescovo d'Aquino, era certamente
dentro il distretto di questa provincia di Terra di
Lavoro. Fu edificato nel tenimento d'Aquino presso
un ponte curvo, onde prese il nome, da Rodoaldo Castaldo,
ne' tempi dell'Imperador Lodovico, siccome
narra Lione Ostiense<a class="tag" id="tag434" href="#note434">[434]</a>. Il monastero Cassinense, a
cui fu poi nel 1105 conceduto da Riccardo Principe
di Benevento, per lungo tempo lo tenne<a class="tag" id="tag435" href="#note435">[435]</a>: ma gli
Abati di questo monastero eran in que' tempi entrati
in pretensione di posseder tutte le terre del loro monastero,
come Signori assoluti, senza dipender da altro
Principe, nè riconoscere altro supremo ed eminente
dominio: perciò independentemente ne infeudavano
gli altri con farsi prestare il giuramento di fedeltà
e di ligio omaggio, de' quali giuramenti l'Abate
della Noce<a class="tag" id="tag436" href="#note436">[436]</a> ne porta due formole. Porta ancora
questo Autore l'investitura, che l'Abate Oderisio
fece della metà di questo castello a Giordano Pinzzast
durante la sua vita solamente, ma che dopo la sua
morte tornasse al monastero. Questa pretensione certamente
in que' tempi se la fecero valere, poichè eran
entrati in tanta alterigia, che poser eserciti armati in
campagna, e mosser guerre in que' tempi turbolentissimi,
difendendosi i loro castelli con mano armata.
Ma in decorso di tempo, sterminati da queste province
tanti piccioli Signori e ridotte quelle in forma
di Regno sotto il famoso Ruggiero I Re di Sicilia,
le Terre di questo Monastero furono trattate da' Re
normanni, da' Svevi ed Angioini non meno che l'altre
Terre degli altri Baroni, delle quali i Re aveano il
<span class="pagenum" id="Page_440">[440]</span>
supremo ed eminente dominio ed alta giurisdizione.
Quindi noi leggiamo, che gli Abati di Monte Cassino
nel Regno di Carlo I d'Angiò, volendo tornar all'antiche
pretensioni fur ripressi da questo Principe, il
quale nell'anno 1275 scrisse a' suoi Ufficiali, dicendo
loro, che le Terre che possedeva il monastero Cassinense
erano soggette al Re, come tutte l'altre Terre
e vassalli del Regno, e che quel monastero e suo Abate
non v'aveano altro che il vassallaggio: onde ordina ad
essi, che non facciano aggravare i suddetti vassalli
dall'Abate. Carlo II suo successore, nel 1292, mentre
questo Monastero era amministrato nel temporale e
spirituale dal Vescovo di Tripoli, mandò due Commessari
a distinguere i confini de' Territori tra le Terre
di Rocca Guglielma e Pontecorvo, e porvi i termini:
e nel 1307 scrisse al Giustiziere di Terra di Lavoro
e Contado di Molise, che rendesse giustizia all'Abate
e monastero suddetto di non fargli molestare nella possessione
d'alcuni beni stabili, ragioni e vassalli, che
tenevano nel distretto di Pontecorvo, spettanti al suddetto
monastero, ma che gli mantenesse nella possessione,
nella quale si trovavano.
</p>

<p>
Il Re Roberto nel 1311 ordinò all'abate Cassinense
che tenesse ben guardate le fortezze e luoghi di detta
Badia esposti all'offesa de' suoi nemici, e spezialmente
S. Germano e Pontecorvo; e nel 1324 essendo di
nuovo insorta lite de' confini tra Rocca Guglielma e
Pontecorvo, commise al Giustiziere di Terra di Lavoro
e Contado di Molise, che dividesse i confini dei
territorj delle Terre suddette e vi ponesse i termini.
</p>

<p>
La Regina Giovanna I nel 1343 ordinò al Giustiziere
di Terra di Lavoro e Contado di Molise, che
non procedesse <i>ex officio</i> contra agli uomini della
<span class="pagenum" id="Page_441">[441]</span>
Terra di Pontecorvo vassalli del monastero Cassinense
negli loro delitti, eccettuatine quelli, che <i>de jure</i> spettano.
E la Regina Giovanna II, nel 1431, creò Capitano
di Pontecorvo per lo rimanente di quell'anno
Niccolò di Somma di Napoli Milite.
</p>

<p>
Ancora dagli antichi Cedolarj regj si ricava, che la
Terra di Pontecorvo, dalli tempi del Re Carlo I insino
alla Regina Giovanna II, fu sempre tassata nelle
tasse generali a pagar le collette alla Regia Corte,
conforme tutte l'altre Terre del Regno, come nell'anno
1274, 1275, 1292, 1295, 1304, 1306, 1309, 1316,
1319, 1320, 1321, 1322, 1323, 1324, 1328, 1333,
1335, 1339, 1395 e 1423, li quali documenti furon
tutti raccolti dal Chioccarello nel tomo 18 de' suoi M. S.
Giurisdizionali.
</p>

<p>
Ma il monastero Cassinense, avendo patite varie
mutazioni, e dalla Corte romana ora dato in Commenda
a qualche Vescovo o Cardinale, ora restituito
nel suo primiero stato, disponendone i Pontefici romani
a lor talento, fu molto ben da essi estenuato
con appropriarsi buona parte de' suoi dominj, tanto
che Pontecorvo tolto a' Monaci, finalmente pervenne
in mano della Sede Appostolica. I Papi non vollero
riconoscere i nostri Re per supremi Signori della Terra,
come prima gli riconoscevano gli Abati di quel monastero,
ma s'usurparono sopra quella ogni diritto. Ma
il Re Alfonso in tempo dell'inimicizia, che ebbe con
Eugenio IV gli tolse colle armi Pontecorvo, e fin che
regnò, lo tenne, e dopo la sua morte lo trasmise al
Re Ferdinando suo successore. Nella guerra poi, che
questo Re ebbe con Giovanni figliuol di Renato, cotanto
ben descritta dal Pontano, gli fu tolto da Giovanni;
ma avendo Ferdinando fatta lega col Pontefice
<span class="pagenum" id="Page_442">[442]</span>
Pio II, il quale contro Giovanni pose in piedi un fioritissimo
esercito, l'esercito del Papa discacciò Giovanni
da que' luoghi che avea presi, e Pontecorvo ritornò
in questa guerra a Ferdinando suo vero padrone<a class="tag" id="tag437" href="#note437">[437]</a>.
Ma i Pontefici Romani, che mai trascurano il
tempo e l'occasioni di riacquistar ciò, che una volta
possederono, vegghiaron sempre per riaverlo, e secondo
le congiunture portarono, con non picciola trascuraggine
de' Ministri de' nostri Principi, se n'impossessarono
di nuovo, e con non interrotta possessione lo tennero
lungamente, ed in fine giunsero, che nell'investiture
del Regno se l'han riserbato, non meno che fecero
di Benevento<a class="tag" id="tag438" href="#note438">[438]</a>; ed ultimamente, perchè il Vescovo
d'Aquino dimorasse in più sicuro luogo, han mutata
la sua residenza, ed in vece di farlo risiedere in Aquino
antica Sede Cattedrale, oggi risiede in Pontecorvo,
Terra da essi pretesa fuori del dominio de' nostri Re<a class="tag" id="tag439" href="#note439">[439]</a>.
Anzi rinovando l'antiche contese de' confini, intrapresero
estendergli sopra Rocca Guglielma, tanto che nel
Ponteficato di Paolo V fu d'uopo al Vicerè D. Pietro
Conte di Lemos, mandar in S. Germano il reggente
Fulvio di Costanzo Marchese di Corleto, il quale coll'Arcivescovo
di Chieti Commessario appostolico mandato
dal Papa, composero queste differenze, ed a' 31
maggio 1762 ne fu in S. Germano stipulato istromento
tra il suddetto Arcivescovo e 'l Reggente per la
distinzione de' confini suddetti tra Pontecorvo e Rocca
Guglielma, nel quale furono inserite le loro commissioni
sopra di ciò ricevute<a class="tag" id="tag440" href="#note440">[440]</a>.
</p>

<p>
<span class="pagenum" id="Page_443">[443]</span>
</p>

<p>
Vindicò Alfonso da' Pontefici romani non meno Pontecorvo,
che le picciole isole adiacenti ne' mari di
Gaeta. Sono in questo mare quattro isolette chiamate
Ponza, Summone, Palmerola e Ventotene. In alcune
carte Summone e Palmerola, son dette S. Maria e le
Botte. Pure sopra quest'isole i Pontefici romani tentarono
dell'intraprese, ancorchè comprese nel Regno
di Napoli, e fossero riputate sempre della diocesi di
Gaeta, e da' nostri Re sempre dominate.
</p>

<p>
Il Re Carlo I nel 1270 ordinò a' suoi Ufficiali di
Terra di Lavoro, che non facessero molestare l'Abate
e Convento del monastero di S. Maria dell'isola di
Ponza dell'ordine Cisterciense della diocesi di Gaeta,
sopra alcuni beni che possedeva nella diocesi di Sessa;
ed il nostro Re Alfonso, avendo Fr. Marcellino d'Alvana
ottenuto da lui sorretiziamente un ordine, che
fosse posto in possesso della Badia del monastero di
S. Maria di Ponza, scoverto l'inganno, ordinò che se
gli levasse tosto il possesso e la riscossione de' frutti
di detta Badia.
</p>

<p>
Seguendo in ciò l'esempio d'Alfonso, li successori
Re mantennero in quest'isole il lor possesso; e, regnando
l'Imperador Carlo V, abbiamo, che il Conte
di S. Severina Vicerè del Regno nel 1525 spedì più
ordini a' Castellani di Ponza e Ventotene, che le guardassero
attentamente, e con vigilanza contro i Turchi.
</p>

<p>
Ma nel Regno di Filippo II i Pontefici romani
avanzarono le loro pretensioni, e oltre averne spedite
concessioni al Cardinal Farnese ed al Duca di Parma,
i Romani attentarono di fare alcuni Forti nell'isola di
Ponza, di che avendone il Duca d'Ossuna avvisato
il Re, Filippo nel 1584 gli rescrisse, che stasse in ciò
con molta avvertenza, in non permettere, che alcuno
<span class="pagenum" id="Page_444">[444]</span>
usurpi la sua giurisdizione, e che perciò voleva che
pienamente l'informasse di tutto con suo parere. Il
Vicerè fece far consulta dalla Regia Camera, nella
quale fu con molta esattezza dimostrato, che l'isola
di Ponza con altre Isole convicine, cioè Summonte,
Palmerola e Ventotene erano comprese nel Regno, nè
il Papa poteva avervi alcun dritto, nè il Duca di Parma,
il quale non era che un semplice e nudo affittatore,
avendosele nel 1582 affittate per scudi 13000
per ventidue anni: onde il Re con altra sua carta de' 3
novembre del medesimo anno 1584 in vista di detta
consulta gli ordinò, che continuasse a conservare le
ragioni che egli vi tenea, nè permettesse che altri sopra
quelle facessero innovazione alcuna.
</p>

<p>
Succeduto poi al governo del Regno il Conte di
Miranda, il Cardinal Farnese mosse trattato col Re
Filippo, per mezzo del Conte d'Olivares allora Ambasciadore
in Roma, che queste isole si concedessero
in feudo al Duca di Parma suo fratello cugino: ed
inclinando il Re per le condizioni di que' tempi a farlo,
scrisse al Conte nel 1587, che l'informasse con particolarità
di ciò che poteva occorrere in contrario, ma
che fra tanto non permettesse in dette isole vi si facesse
fortificazione alcuna, nè molo nè porto nè cosa
simile, insino che informata del tutto potesse risolvere
quel che più conveniva al suo regal servigio. Ed avendogliene
il Conte di Miranda fatta piena relazione,
risolvè il Re d'infeudarle al Duca di Parma con darne
avviso al Vicerè di questa sua risoluzione; ed a' 22
settembre del 1588 ne scrisse anche al Conte di Olivares
suo Ambasciadore in Roma, che in conformità
di quel che avea scritto al Vicerè, veniva a concedere
<span class="pagenum" id="Page_445">[445]</span>
dette isole in feudo al Duca di Parma con ergerle
in Contado<a class="tag" id="tag441" href="#note441">[441]</a>.
</p>

<p>
Accrebbe finalmente Alfonso il Regno colla sovranità,
che acquistò sopra lo Stato di Piombino (posto
presso il mare tra il Pisano ed il Sanese), e coll'acquisto
della picciola isola del Giglio, di Castiglione
della Pescara e di Gavarra. Nella guerra che Alfonso
mosse in Toscana per indurre i Fiorentini alla pace,
ed a richiamare le loro truppe dall'assedio di Milano,
essendogli da' Senesi dato il passo, pensò, che
non per altra parte potesse più utilmente muovere le
sue forze contro i Fiorentini, se non per lo Stato di
Piombino, nel cui Porto potesse far venire da Sicilia
la sua armata di mare. Rinaldo Orsino erane allora
Signore, il quale se ben prima avesse seguita la parte
d'Alfonso, cominciò da poi ad aver intelligenza coi
Fiorentini, co' quali finalmente si unì contro il Re.
Fece per tanto che Alfonso deliberasse di fargli guerra;
onde dopo aver per tutta la primavera dell'anno
1488 guerreggiato in Toscana, nel principio di luglio
andò a poner il campo contro Piombino, cingendolo
di stretto assedio. Rinaldo chiamò i Fiorentini
che venisser tosto a soccorrerlo, i quali non furon pigri
a farlo<a class="tag" id="tag442" href="#note442">[442]</a>; ed azzuffatesi le due armate, riuscì ad
Alfonso di batter in mare i Fiorentini, ed introdurre
le sue navi nel Porto di Piombino, le quali s'impadronirono
ancora della vicina isola del Giglio. Fece
dar l'assalto alla città per ridurla; ma sopraggiunta
in quell'està una gran pestilenza nel suo esercito, fu
d'uopo levar l'assedio: trattatasi poi la pace tra 'l Re ed
<span class="pagenum" id="Page_446">[446]</span>
i Fiorentini, con gli altri Potentati d'Italia, Alfonso
l'accettò con queste condizioni, che rimanessero sotto
il suo dominio Castiglione della Pescara, il Giglio, lo
Stato di Piombino e Gavarra: ciò che gli fu accordato;
ma i Fiorentini vollero, che in questa pace si
includesse anche Rinaldo Orsino, e fu accordato che
Rinaldo rimanesse Signore di Piombino, con riconoscere
il Re per sovrano, a cui pagasse per tributo
ogni anno un vaso d'oro di 500 scudi.
</p>

<p>
Era questo Stato della nobilissima famiglia Appiano,
e Gherardo Lionardo Appiano ne fu l'ultimo Signore.
Questi essendosi casato con Paola Colonna, dal
cui matrimonio non essendone nati maschi, ma una
sola femmina chiamata Catterina Appiana, ordinò che
nello Stato succedesse non Catterina, ma Emmanuele
suo fratello, nel caso, che Giacomo altro suo fratello
morisse, come avvenne, senza figli maschi. Ma morto
Gherardo, Paola sua moglie, avendo casata Catterina
sua figliuola con Rinaldo Orsino, proccurò che Rinaldo
suo genero si fosse reso Signore dello Stato, escludendone
Emmanuele e per mezzo de' Fiorentini ottenne,
che Alfonso gli lasciasse lo Stato col tributo
del vaso d'oro, come si è detto.
</p>

<p>
(<i>Gherardo a Roo</i><a class="tag" id="tag443" href="#note443">[443]</a>, e per la costui testimonianza,
<i>Struvio Syntag. Hist. Germ. dissert.</i> 30 §. 22 rapportano,
che gli Orsini collo sborso di quindicimila ducati,
che pagarono all'Imperadore <i>Federico III</i>, ebbero
dal medesimo il Principato di Piombino; il quale
<i>Alfonso</i> rese a se tributario).
</p>

<p>
Essendone da poi morto Rinaldo, Catterina sua moglie
mandò Oratori al Re Alfonso, pregandolo a non
<span class="pagenum" id="Page_447">[447]</span>
darle travagli per li misfatti del marito; poichè ella
seguiterebbe a riconoscerlo per sovrano con prestargli
ogni ubbidienza e pagargli il tributo. Il Re ne fu contento,
e fin che visse Catterina rimase Signora dello
Stato; ma quella poco da poi morta, i Cittadini di
Piombino chiamaron subito Emmanuele, e come loro
legittimo Signore l'invitarono allo Stato. Ritrovavasi
questi in Troja città del Regno, posta nella provincia
di Capitanata, ove erasi ricovrato sotto la protezione
d'Alfonso: il ricevette molto contento dell'invito fattogli
da' suoi vassalli<a class="tag" id="tag444" href="#note444">[444]</a>, e per tenerlo più fermo in
suo servizio, quando bisognasse contro i Fiorentini,
inviò un suo Segretario a coloro dello Stato, dichiarando
il contento, che teneva così per aver essi fatto
il lor debito in richiamarlo, come anch'egli avea molto
caro, che quello Stato fosse ricaduto ad Emmanuele,
che avea sempre tenuto sotto la sua protezione
sopra a qualunque altro; onde Emmanuele, avendogli
giurato omaggio, e promesso di pagare a lui e
suoi successori ogni anno un vaso d'oro di 500 scudi,
fu stabilito ancora con coloro dello Stato, che
tutti gli altri, che succedessero in quella Signoria, fosser
obbligati di riconoscere il Re e suoi successori
nel Regno per lor sovrano con restar esenti e liberi
d'ogni altro vassallaggio. Giunto Emmanuele a Piombino
fu salutato e riconosciuto da tutti per lor Signore,
il quale governò i suoi popoli con molta prudenza
ed amore, e fu sempre carissimo al Re Alfonso;
e morto che fu, lasciò suo successore Giacomo
suo figliuolo, e per molti anni in appresso si vide la
Gente Appiana signoreggiare questo Stato. Ma poi
<span class="pagenum" id="Page_448">[448]</span>
quella estinta, insorsero varie contese fra' Pretendenti,
nella determinazione delle quali vi ebbero sempre gran
parte i nostri Re, come successori di Alfonso, a' quali
s'appartenevano le ragioni di sovranità, onde narra il
Summonte<a class="tag" id="tag445" href="#note445">[445]</a>, che a' suoi tempi il Vicerè di Napoli
mandò a sequestrarlo e tenerlo in nome del Re Filippo
II. Quindi son derivate le ragioni a' nostri Re sopra
la sovranità di questo Stato, e le investiture, che
poi di quello si fecero a varie altre famiglie.
</p>

<p>
Lo Stato adunque delle province ond'ora si compone
il Regno, ne' tempi d'Alfonso, si vide nel suo
maggior vigore ed ampiezza; e poichè la soverchia sua
generosità l'avea portato ad invigilar pur troppo ad
accrescere il regal patrimonio, il Tribunale della regia
Camera, che soprastava all'esazione de' regali diritti,
ed avea la soprantendenza sopra i Doganieri, Tesorieri
e sopra tutti gli altri Ufficiali minori delle Province
destinati a questo fine, si vide più numeroso,
e d'affari più carico. Quindi nacque lo stile, che ancor
oggi dura, di distribuire le province fra' Presidenti
e Razionali della medesima, acciò ciascheduno ne avesse
particolar pensiero, e di mandare un Presidente in
Foggia a sopraintendere al governo della regia dogana
della mena delle pecore, donde il Re ne ricava somme
immense di denaro, e che oggi vien riputata per
una delle maggiori rendite del regal patrimonio.
</p>

<p>
Accrebbe parimente Alfonso il regal Patrimonio coll'esazione
del ducato a fuoco, onde s'introdusser nel
Regno le <i>numerazioni</i>. Prima sotto i Re normanni l'entrate
del Fisco si riscuotevano per apprezzo; cioè per
ogni dodici marche d'entrate si pagavano tre
<span class="pagenum" id="Page_449">[449]</span>
fiorini<a class="tag" id="tag446" href="#note446">[446]</a>, e quest'esazione per licitazione soleva affittarsi
a' Pubblicani; il che durò fin al tempo dell'Imperador
Federico II. Questo Principe, acciocchè i poveri
non fossero oppressi da' più ricchi e potenti, proibì l'esazione
in questo modo; ed avendo nel 1218 nel castel
dell'Uovo convocato un general Parlamento di
tutt'i Baroni e Feudatari del Regno, con i Sindici
delle città e Terre, stabilì, che per l'avvenire l'entrate
regie si riscuotessero per <i>collette</i>, in guisa, che chi
più possedesse roba, più pagasse; chi meno, meno, chi
nulla, nulla. Furono imposte in cotal maniera le prime
collette assai moderate; ma poco appresso, non bastando
a sovvenire alle necessità del Regno, si venne
alle seconde, e così di mano in mano insino alle seste
collette chiamate pagamenti fiscali ordinarj, secondo ci
testificano Andrea d'Isernia<a class="tag" id="tag447" href="#note447">[447]</a>, Luca di Penna<a class="tag" id="tag448" href="#note448">[448]</a>,
Antonio Capece<a class="tag" id="tag449" href="#note449">[449]</a>, e Fabio Giordano nella sua Cronaca.
</p>

<p>
Durò questo modo fino al tempo d'Alfonso, il quale,
siccome fu detto, nel primo Parlamento, che convocò
in Napoli nel 1442, stabilì, che in iscambio delle
sei collette, si riscuotessero da ogni fuoco carlini diece.
Nell'anno poi 1449 come si nota ne' Registri della
regia Camera<a class="tag" id="tag450" href="#note450">[450]</a>, resedendo Alfonso nella Torre del
Greco, fece radunare un altro Parlamento, ed avendo
proposto, che mantenendo egli grossi eserciti così terrestri
come marittimi per custodire il Regno, non essendo
<span class="pagenum" id="Page_450">[450]</span>
l'entrate regie bastanti, era forzato quelle accrescere;
onde avea pensato, che per beneficio universale
fosse bene, che s'imponessero cinque altri carlini al
fuoco, oltre a' diece, e che all'incontro e' promettea di
dare a tutti i fuochi del Regno un tomolo di sale per
ciascheduno: ciò che fu con consentimento di tutti stabilito.
</p>

<p>
Furono perciò nel Regno introdotte le <i>numerazioni</i>,
e la prima cominciò dall'istesso Alfonso nell'anno 1447,
la qual si trova intera nel grande Archivio. Le altre
si fecero ne' tempi de' Re suoi successori, e la seconda
fu fatta nel 1472, la terza nell'anno 1489, la quarta,
che non fu compita, si fece nel 1508, la quinta nel
1522, la sesta nel 1532, la settima nel 1545, e l'ottava
nel 1561, le quali si trovano, ancor che alcune non
intere, nel grande Archivio. Seguirono da poi le altre,
che si conservano presso i Razionali, cioè degli
anni 1595, 1642, 1648 e 1699 ch'è l'ultima, che
ora abbiamo<a class="tag" id="tag451" href="#note451">[451]</a>. Oltre di questi pagamenti ordinari,
che ad esempio d'Alfonso furon da' suoi successori da
tempo in tempo sempre accresciuti, tiene il Re moltissimi
altri fonti perenni, onde riscuote dalla città di
Napoli, dalle province e Baroni grandissime entrate,
delle quali il Mazzella tessè lungo catalogo; le quali,
ora dopo un secolo che lo scrisse, sono cresciute in
immenso; ma in gran parte dalla Corona distratte ed
alienate, avendo gli Spagnuoli invogliati i Nazionali
istessi a comprarsi le proprio catene, perchè non potessero
mai disciorsene.
</p>

<div class="chapter">
<p>
<span class="pagenum" id="Page_451">[451]</span>
</p>

<h3 id="lib26cap7">CAPITOLO VII.
<span class="smaller"><i><span class="smcap">Alfonso</span> accrebbe il numero de' Titoli e de' Baroni,
a' quali diede la giurisdizion criminale. Sua morte,
e leggi che ci lasciò.</i></span></h3>
</div>

<p>
Rese Alfonso più di quel, che era, il Regno assai
numeroso di Baroni e di Titolati. Prima non vi
erano, che due <i>Principi</i>, quel di Taranto e di Salerno,
e poi s'aggiunse quello di Rossano; cinque <i>Duchi</i>, e
pochi <i>Marchesi</i>; de' <i>Conti</i> ve n'era qualche numero e
più di <i>Baroni</i>; ma Alfonso gli accrebbe al doppio, siccome
dice il Summonte<a class="tag" id="tag452" href="#note452">[452]</a>, e si vede dal catalogo che
ne fece. In alcuni Seggi di Napoli non vi eran Titolati,
ed i primi furono al seggio di Nido il Conte di
Borrello ed il Conte di Bucchianico della famiglia
Alagna. Questi furono due fratelli della famosa Lucrezia
d'Alagno figliuola d'un Gentiluomo di Nido,
la quale fu amata tanto da Alfonso, che avea tentato
di aver da Roma dispensa di ripudiare la moglie, che
era sorella del Re di Castiglia, per pigliar costei per
moglie; e tra le altre cose notabili, che fece per lei,
subito che l'ebbe a' suoi piaceri, fece questi due fratelli
l'un Conte di Borrello e Gran Cancelliere, e
l'altro Conte di Bucchianico: e scrive Tristano Caracciolo
nel libro <i>De varietate fortunae</i>, rapportato dal
Costanzo<a class="tag" id="tag453" href="#note453">[453]</a>, che questi furono i primi Titolati del
seggio di Nido.
</p>

<p>
<span class="pagenum" id="Page_452">[452]</span>
</p>

<p>
Ma quello di che non s'ebbero molto da lodare i
secoli seguenti, fu d'aver Alfonso conceduto a' Baroni
il mero e misto impero. Avendo questo Principe per
la sua sterminata liberalità resi esausti tutti gli altri
fonti, cominciò ad esser profuso anche delle più supreme
regalie, che non doveano a verun patto divellersi
dalla sua Corona, quando i Re suoi predecessori
erano stati di ciò cotanto gelosi, che il Re Carlo I
d'Angiò avendo donato al suo figliuolo unigenito la
città di Salerno, col titolo di Principe, con alcune altre
città e terre d'intorno, gli concedè sopra quelle
solamente la giurisdizione civile, e solo in Salerno per
quanto si distendeva il circuito delle sue mura e non
oltre, gli concedè la giurisdizione criminale<a class="tag" id="tag454" href="#note454">[454]</a>; e gli
altri Re, siccome s'è veduto ne' precedenti libri, molto
di rado, e solo in premio d'una eminente virtù a
qualche loro benemerito ed a qualche segnalato Barone,
solevano concederla; ond'era, che le concessioni
ed investiture, fatte prima che regnasse Alfonso, non
abbracciavano la giurisdizione criminale, essendo delle
cose eccettuate e riservate; poichè l'uso di que' tempi
era, che i Feudatari, che possedevano Terre con vassalli,
non potevano esercitare, se non quella bassa ed
infima giurisdizione indrizzata a sedar le liti e le discordie,
che sogliono nascere tra gli abitatori de' luoghi;
e perciò i Baroni ed i Feudatari, non eleggevano
se non Camerlenghi annuali, i quali esercitavano giurisdizione
in conoscere e giudicare di quelle brevi
liti e cause sommarie<a class="tag" id="tag455" href="#note455">[455]</a>: poichè la G. C. esercitava
<span class="pagenum" id="Page_453">[453]</span>
la giurisdizione sopra tutti i luoghi e Terre del Regno.
E la ragione era, perchè, siccome fu saviamente
considerato dal Consigliere Giuseppe di Rosa nostro
acutissimo Giureconsulto<a class="tag" id="tag456" href="#note456">[456]</a>, nelle città e Terre con
vassalli, era solamente quella giurisdizione, che infima
si chiama e che, secondo il diritto de' Romani, s'amministrava
da' minori Magistrati, che si chiamavano
<i>Defensores</i>, e consisteva nella cognizione delle Cause
civili: in luogo de' quali, secondo notò Andrea d'Isernia<a class="tag" id="tag457" href="#note457">[457]</a>,
nel nostro Regno succederon poi i <i>Baglivi</i>
de' luoghi, i quali conoscevano delle cause civili, dei
furti minimi, de' danni, de' pesi e misure, e d'altre
cause leggiere e di picciolo momento<a class="tag" id="tag458" href="#note458">[458]</a>; ma le cose
più gravi e massimamente quelle, che risguardavano
il mero imperio e la giurisdizion criminale, s'appartenevano,
secondo il diritto de' Romani, a' <i>Presidi</i> delle
province, in luogo de' quali nel nostro Regno furono,
come si è veduto ne' precedenti libri, costituiti i <i>Giustizieri</i><a class="tag" id="tag459" href="#note459">[459]</a>,
che ora pur Presidi appelliamo, da' quali
per via d'appellazione si riportavano alla G. C. della
Vicaria, Tribunale supremo sopra tutti i Giustizierati
del Regno. Così le investiture, che prima d'Alfonso
eran concedute a' Baroni delle città e Terre con vassalli,
abbracciavan solo quell'infima giurisdizione come
a loro coerente e da esse inseparabile, e non il mero
imperio e la giurisdizion criminale, che non poteva
dirsi alle medesime coerente, siccome quella, che non
<span class="pagenum" id="Page_454">[454]</span>
da' proprj Magistrati, ma da' Presidi prima soleva esercitarsi,
e da poi non da' Baglivi de' luoghi, ma da' Giustizieri
delle province.
</p>

<p>
Ne' tempi d'Alfonso e degli altri Re aragonesi suoi
successori, cominciò a porsi in uso nell'investiture
de' Feudi la concessione della giurisdizion criminale<a class="tag" id="tag460" href="#note460">[460]</a>
e delle quattro lettere arbitrarie ancora, come fu da
noi altrove rapportato. Quindi in decorso di tempo fu
veduto quel che ancor oggi si vede, che qualunque,
benchè picciol Barone, abbia ne' suoi Feudi il mero
e misto imperio, con non picciol detrimento delle regalie
del Re, e danno de' suoi sudditi. Ben Carlo VIII
Re di Francia, in que' pochi mesi che vi regnò, pensò
di toglierlo affatto a' Baroni, con ridurgli all'uso di
Francia<a class="tag" id="tag461" href="#note461">[461]</a>; ma il poco tempo, che vi ebbe, e per le
difficoltà che s'incontravano, non potè mettere in esecuzione
questo suo disegno; molto meno oggi è ciò
da sperare, che il male è antico, e che senza grandi
ravvolgimenti e scompigli non potrebbe ridursi ad
effetto.
</p>

<p>
Dopo avere questo Principe in cotal guisa riordinato
il Regno, ancor che negli ultimi suoi anni si fosse
rinovata la guerra co' Fiorentini, ed ultimamente per
non aver voluto far restituire alcune navi predate dai
suoi legni a' Genovesi, se gli avesse resi nemici; nulladimanco
invilito negli amori di Lucrezia d'Alagno
proccurò tosto pace co' primi, nè molto curò de' secondi,
ed attese il rimanente tempo di sua vita in
cacce, conviti, giostre ed altri piaceri; e mentre era
già vecchio, il Duca di Milano mandò Ambasciadori
<span class="pagenum" id="Page_455">[455]</span>
a trattare doppio matrimonio con la sua casa regale,
perchè dubitava molto, che il Re di Francia non pigliasse
a favorire il Duca d'Orleans, che pretendeva,
che il Ducato di Milano toccasse a lui per esser figlio
di Valentina Visconte legittima sorella del Duca
Filippo<a class="tag" id="tag462" href="#note462">[462]</a>; ed in tal caso gli parea di non potere avere
più fedele ajuto che da Alfonso, il quale avea sempre
in sospetto Re Renato, che ancor teneva in Italia
molte pratiche. Così in breve fu conchiuso matrimonio
doppio, ed Ippolita Maria figliuola del Duca fu
data per moglie ad Alfonso primogenito del Duca di
Calabria; e Lionora figliuola del Duca di Calabria fu
promessa a Sforza figliuolo terzogenito del Duca di
Milano, e tanto gli sposi, come le spose, non passavano
l'età di otto anni.
</p>

<p>
Successe in questo anno 1455 la morte di Papa
Niccolò V, e dopo 14 dì, che vacò la Sede Appostolica,
fu nel mese d'aprile eletto in suo luogo il
Cardinal di Valenza Alfonso Borgia, che, come si
disse, era stato molti anni caro al Re Alfonso e suo
intimo Consigliere, che <i>Calisto III</i> nomossi. Costui,
benchè fosse d'età decrepita, fece gran disegno di
fare cose che avrebbono ricercata un'età intera d'un
uomo. Come suole avvenire che i più confidenti ai
Principi, quando sono elevati al Papato, sogliono divenire
i più fieri loro nemici; così Calisto assunto al
trono cominciò a pensar nuove cose, e ad opporsi ai
disegni d'Alfonso: e non piacendogli questo nuovo
parentado conchiuso col Duca di Milano, fece ogni
sforzo per disturbare le nozze; ma Alfonso, avendo
conosciuto l'animo del Papa, tanto più lo sollecitava:
<span class="pagenum" id="Page_456">[456]</span>
onde nel principio dell'anno seguente 1456 furono
solennemente celebrate, ed Elionora fu condotta a Milano
al suo sposo Sforza.
</p>

<p>
A questi tempi medesimi Giovanni Re di Navarra,
fratello secondogenito del Re Alfonso, stava in gran
discordia con D. Carlo suo figliuolo primogenito che
s'intitolava <i>Principe di Viana</i>; e la cagione della discordia
era, perchè il Regno di Navarra era stato dotale
della madre del Principe ch'era già morta, ed il
Re Giovanni avea tolta per seconda moglie la figliuola
dell'Ammirante di Castiglia. Il Principe non poteva
soffrire di vedere la Regina sua matrigna sedere, dove
avea veduta sua madre, ed esso vivere privatamente;
perchè la matrigna s'era in tal modo fatta Signora
del marito, già vecchio, che tanto nel Regno di Navarra,
quanto in Aragona, dove il padre era Vicerè,
non si faceva altro che quel che volea la matrigna,
e per questo avea tentato nel Regno di Navarra farsi
gridare Re, perchè era molto amato per le virtù sue
e per la memoria della madre, Regina naturale di quel
Regno. Il disegno non gli riuscì, onde venne ad accostarsi
col Re Alfonso suo zio, il quale gli costituì
dodicimila ducati l'anno pel vivere suo; ma perchè
vedeva ch'era di corpo bellissimo e di costumi amabili
ed atto ad acquistare benevolenza, non gli piaceva
che dimorasse molto in Napoli; ma lo mandò al
Papa a pregarlo, che pigliasse assunto di ridurlo in
concordia col padre. Il Principe andò, ed il Papa lo
ricevè con gusto, e gli diede trattenimento da vivere;
ma poichè vide che Calisto per l'età decrepita
era tardo a trattare la riconciliazione sua col padre,
e che Re Alfonso era assai declinato di salute,
e non potea molto vivere, si fermò in Roma, con
<span class="pagenum" id="Page_457">[457]</span>
speranza che i Baroni del Regno che stavano mal soddisfatti
delle condizioni del Duca di Calabria, chiamassero
lui per Re dopo la morte di Alfonso. Intanto
Alfonso ne' principj di maggio di quest'anno
1458 cominciò ad ammalarsi, e peggiorando tuttavia,
s'incominciò a pubblicare che il suo male era
pericoloso, di che avvisato il Principe di Viana venne
tosto da Roma a visitarlo, ciò che rese più travagliato
il fine di così gran Re; perchè giunto il Principe a
Napoli tre giorni avanti che morisse, essendo già disperato
da' Medici, gli raddoppiò l'agonìa della morte,
sapendo ch'era venuto per tentare d'occupar Napoli;
e perchè conosceva che morendo al Castel Nuovo, donde
non potea cacciare il Principe, avria potuto il Castellano
più tosto ubbidire al Principe, che al Duca di
Calabria massimamente essendo la guardia del Castello
tutta di Catalani che restavano vassalli del Re Giovanni,
il qual avea da succedere ne' Regni d'Aragona
e di Sicilia; fece subito dire ch'era migliorato, e che
i medici lodavano che si facesse portare al Castello
dell'Uovo per la miglioranza dell'aria, il che s'eseguì
subito, lasciando al Duca di Calabria la cura di guardarsi
il Castel Nuovo; e da poi giunto al Castello
dell'Uovo il dì seguente morì a' 27 giugno di quest'anno
1458, essendo giunto all'anno 64 di sua
vita<a class="tag" id="tag463" href="#note463">[463]</a>.
</p>

<p>
Questo fu il fine di sì gran Re; Principe celebratissimo
per infinite virtù che l'adornavano, e sopra
tutto per liberalità e magnificenza. Egli liberalissimo
arricchì molti con preziosi doni, ed ingrandì altri assai,
donando loro grandissimi Stati. Fu magnificentissimo
<span class="pagenum" id="Page_458">[458]</span>
nel dare al Popolo spettacoli, ne' quali si sforzò
di emulare la magnificenza de' Romani, come si vide
quando ricevè in Napoli Federico III, designato Imperadore
e Lionora figliuola del Re di Portogallo, e
di sua sorella, che dovea sposarsi con Federico.
</p>

<p>
(Il matrimonio tra <i>Federico III</i> e <i>Lionora</i>, fu trattato
in Napoli da Alfonso suo zio, da' Legati mandati dal
Re di Portogallo e da Enea Silvio Piccolomini, poi
Papa <i>Pio II</i>, dove dopo quaranta giorni fu conchiuso;
siccome narra Gobellino, lib. 1, p. 16. <i>Quam rem,
e' dice, diebus quadraginta tractatam, cum denique
conclusissent coram Rege, Cardinale Morinensi Apostolico
Legato, Clivensi, Calabriae, Suesae, Silesiaeque
Ducibus, et Magna Praelatorum, Comitumque multitudine,
in Curia Novi Castri Neapolitani; Aeneas
Sylvius de Nobilitate, virtuteque contrahentium orationem
habuit, quae postmodum a multis transcripta
est</i>. Lo stesso narra <i>Nauclero pag.</i> 1056 e <i>Fugger.
lib.</i> 5, <i>c</i>. 7, <i>n</i>. 1. Anzi <i>Enea Silvio</i> stesso <i>Hist. Friderici
p.</i> 82 rapporta che, dopo i travagliosi viaggi
della sposa, accolta da <i>Alfonso</i> in Napoli, nella dimora,
che quivi fecero gli sposi, fu il matrimonio
consumato, siccome scrisse anche <i>Struvio Syntag. Hist.
Germ. Diss.,</i> 30, § 22. <i>Invitatus inde ab Alphonso
Siciliae Rege cum nova nupta, et reliquo comitatu
suo Neapolim venit, ubi matrimonium demum fuit consummatum</i>).
</p>

<p>
Si conobbe ancora Re Alfonso nelle alte gran feste,
cacce, giostre e conviti, dando spesso diletto al
Popolo napoletano vaghissimo di simili divertimenti.
Tenne il palazzo abbondantissimo di tappezzerie di
lavoro d'oro e d'argento, e d'arredi ricchissimi e
preziosi. Splendidissimo ancora negli edificj, onde
<span class="pagenum" id="Page_459">[459]</span>
adornò Napoli a pari di qualunque altra illustre città
del Mondo: fece ingrandire il molo grande, e diede
principio alla gran sala del Castel Nuovo, che senza
dubbio è delle stupende macchine moderne che sia in
tutta Italia: fortificò il castello con quelle altissime
torri che ora s'ammirano: fece ampliare l'Arsenale
di Napoli, la Grotta onde da Napoli vassi a Pozzuoli,
e fece un fondaco reale e molti altri edificj per diversi
usi.
</p>

<p>
La sua morte fu amaramente pianta da' Napoletani,
come quella che non solo gli privò di tante grandezze
e felicità, e che disturbò la pace del Regno;
ma che poi dovea recar loro una lunga guerra, e porgli
in nuove calamità e disordini. Non abbastanza
compianto, fu il suo cadavere, con funerale superbissimo,
rinchiuso dentro un forziere che rimase in
deposito nel Castello dove morì; e benchè nel suo
testamento avesse ordinato che fosse portato alla Chiesa
di S. Pietro Martire, e di là quanto prima si mandasse
in Ispagna al monastero di Santa Maria a Pobleto,
ove sono sepolti gli antichi Re d'Aragona; nulladimeno
restò il suo deposito in Napoli, ov'era additato
da' Padri Domenicani nella Sagrestia della lor
chiesa di S. Domenico Maggiore di questa città con
molti segni di stima e di venerazione.
</p>

<p>
Non avendo avuti figliuoli dalla Regina Maria, figliuola
d'Errico III Re di Castiglia, nel suo testamento,
che fece il dì avanti di morire, istituì e nominò
per successore nel Regno di Napoli D. Ferdinando
Duca di Calabria suo figliuolo naturale, legittimato;
e ne' Regni della Corona d'Aragona e di Sicilia
D. Giovanni Re di Navarra suo fratello secondogenito
e suoi discendenti, conforme avea anche disposto
<span class="pagenum" id="Page_460">[460]</span>
nel suo testamento D. Ferrante suo padre, che si
conservava nell'Archivio reale di Barcellona, donde
prima di morire avea voluto Alfonso che se gliene inviasse
copia; ed ordinò in quello molti legati indrizzati
ad opere di pietà<a class="tag" id="tag464" href="#note464">[464]</a>. Narra S. Antonino Arcivescovo
di Fiorenza, che prima di morire non lasciava
di ricordare al Duca di Calabria, ch'egli gli lasciava
il Regno di Napoli, ma che per potervi quietamente
regnare, bisognava che tenesse lontani, e s'alienasse
da tutti gli Aragonesi o Catalani ch'egli avea esaltati,
e che in lor vece si servisse d'Italiani e di questi
componesse la sua Corte, e principalmente amasse
quelli del Regno, a' quali conferisse gli ufficj e non
gli riguardasse, come faceva, di mal viso e come sospetti.
Che egli conosceva avere gravato il Regno con
nuove gravezze ed esazioni, alterando anche le antiche,
e ch'eran tante che i Popoli non potevano sopportarle:
che però l'ammoniva che le levasse tutte e
le riducesse all'usanza antica. E finalmente che coltivasse
la pace, nella quale egli l'avea lasciato colle
Repubbliche e Principi d'Italia, e sopra tutto si tenesse
amici i Pontefici romani, da' quali in gran parte
dependeva la conservazione o la perdita del suo Regno:
soffrisse con pazienza il lor fasto ed alterezza,
e loro si mostrasse per non isdegnarli, sempre umile
e riverente, perchè egli non avea conosciuti altri mezzi
per rintuzzare la loro ambizione.
</p>

<p>
(<i>St. Antonino in Chron. part.</i> 3, <i>tit</i>. 22, <i>cap</i>. 16
<i>ad A.</i> 1458 scrisse così: <i>Rex vero Aragonum graviter
infirmatus Neapoli in fine mensis Junii ejusdem anni
<span class="pagenum" id="Page_461">[461]</span>
diem clausit extremum; qui ante mortem Ferdinandum
filium suum, etsi illegitimum, jam uxoratum, et filios
habentem, dimisit haeredem, et Regni Apuliae successorem,
cum maximo thesauro congregato. Quem etiam
ut regnare posset quietius, et obstacula non haberet,
admonuit, ut viam, quam in Regno tenuerat, non sequeretur
in tribus, sed oppositum. Prima quidem, ut
omnes Aragonenses et Cathalanos, quos ipse exaltaverat;
et totum se eis crediderat, exosos hominibus, a
se abjiceret, et in curia sua Italicos, et praecipue Regnicolas,
diligere ostenderet, et ad officia promoveret,
quos tamen ipse, ut suspectos non laeta facie respiciebat.
Secundo, ut nova gravamina et exactiones, quas
instituerat, et antiqua auxerat, quae tanta erant, ut
homines respirare non possent, omnia removeret, et ad
morem antiquum deduceret. Nimiae enim fuerunt extorsiones
ejus ab hominibus Regni, et (ut de caeteris taccam)
beneficia vacantia etiam minora nullus obtinere
valebat in curia, nisi prius manus Regis implesset et
quantitate non modica. Tertio ut pacem confectam per
se cum Ecclesia, et aliis communitatibus, et Principatibus
ipse servaret, nec a pacis foederibus declinaret</i>).
</p>

<p>
Re Alfonso, oltre d'averci lasciate tante illustri memorie,
e tanti buoni istituti e nuove riforme, ci lasciò
anche alcune leggi. Secondo che narrano alcuni Autori,
questo Principe dopo tante e sì lunghe guerre,
che sostenne in vita della Regina Giovanna II, e dopo
la costei morte con Renato suo competitore, avendo
finalmente trionfato de' suoi nemici, resosi pacifico
possessore del Regno, pose tutto il suo studio a riordinarlo
ed a dargli ristoro de' passati danni e disordini
che le succedute guerre aveanvi recati. Stabilì
<span class="pagenum" id="Page_462">[462]</span>
pertanto molte Costituzioni, cominciando dall'erezione
del Tribunale del S. C. alle quali da poi molte altre
ne aggiunse. Queste Costituzioni, che, come dice
Toppi<a class="tag" id="tag465" href="#note465">[465]</a>, prima si vedeano in Napoli, ora non l'abbiamo,
ma per sinistro fato si sono perdute. Ne sono
solamente a noi rimase alcune che ora si leggono
sparse ne' registri del G. Archivio e ne' volumi delle
nostre Prammatiche<a class="tag" id="tag466" href="#note466">[466]</a>. La prima si legge sotto il titolo
<i>de Possessoribus non turbandis</i>, che in altre edizioni
porta questa epigrafe: Edictum Pentimae Gloriosissimi,
et Divi Alphonsi Regis clementissimi. Fu
questo editto promulgato da Alfonso nel secondo anno
del suo pacifico Regno nel 1443, dopo finita la guerra
con Renato, per cui comandò, che per la preceduta
guerra, essendo insorte molte liti fra suoi sudditi intorno
al possesso de' loro feudi e beni, non si turbassero i possessori,
ma che si lasciassero possedere come si trovavano,
nè i Giudici si proccurassero commessioni di
queste cause, senza consultarne prima lui. Nè procedessero
in quelle, se non precedente sua commessione.
Ciò che fu steso anche nelle moratorie prima a' medesimi
possessori concedute<a class="tag" id="tag467" href="#note467">[467]</a>. Fu questa legge data
nel campo di <i>Pentima</i>, luogo posto in Apruzzo presso
Sulmona<a class="tag" id="tag468" href="#note468">[468]</a>.
</p>

<p>
Un'altra consimile, ch'estratta dal registro de' Capitoli
d'Alfonso, si vede anche impressa nelle nostre
prammatiche<a class="tag" id="tag469" href="#note469">[469]</a> fu da questo Re stabilita nel 1446
<i>nel Mazzone delle rose</i> presso lo Spedaletto, non
molto da Capua lontano; e letta e pubblicata con gli
<span class="pagenum" id="Page_463">[463]</span>
altri capitoli nel castel Capuano, dove ordinò che non
dovessero inquietarsi coloro, che innanzi la morte del
Re Ladislao aveano continuamente per se e per loro
legittimi antecessori posseduto e possedevano terre, castelli
ed altri beni; nè astringersi a portare originalmente
i loro titoli, e vedere ed esaminare i loro antichi
diritti, che sarebbe sovvertire diversi stati e condizioni
di molti nel Regno; della qual legge fu anche
ricordevole Capece nelle suo decisioni<a class="tag" id="tag470" href="#note470">[470]</a>. La prammatica
2 che leggiamo sotto il <i>tit. de Off. S. C.</i> pure
fu d'Alfonso, non di Ferdinando, come si è detto.
</p>

<p>
L'altra<a class="tag" id="tag471" href="#note471">[471]</a> che parimente si legge nelle nostre prammatiche
è quella notissima che tratta de' censi, nella
quale Alfonso inserì la Bolla di Niccolò V, stabilita
a sua richiesta dal medesimo per li suoi Regni, in
Roma nel 1451, per regolare i censi. Questo Re per
mezzo di tal prammatica confermò la Bolla, e volle
che ne' suoi Regni avesse forza e vigore non meno
che le altre sue leggi e statuti, aggiungendo altri suoi
ordinamenti intorno alla validità e modo da tenersi
nella costituzione de' censi suddetti. Fu questa statuita
nella <i>Torre del Greco</i>, ove il Re dimorava negli
ultimi anni di sua vita per avere più dappresso
la sua Lucrezia d'Alagno, e porta la data de' 20 ottobre
dell'anno 1451. Altri editti, privilegi e diplomi
d'Alfonso si veggono ne' suoi registri nel Gran Archivio,
de' quali alcuni, secondo il soggetto, che aveano
per le mani, furono impressi nelle loro opere
da diversi Autori: molti ne fece imprimere Toppi nei
suoi tomi dell'Origine de' Tribunali: alcuni altri, gli
Reggenti Moles, Tappia, Galeota ed altri moltissimi:
<span class="pagenum" id="Page_464">[464]</span>
ma i riferiti, come posti nel corpo delle prammatiche
hanno fra noi forza e vigor di legge: degli altri può
aversene buon uso, per quanto conduce all'istoria dei
tempi, all'istituzione de' Tribunali, alle riforme dei
medesimi e per illustrazione dell'altre sue leggi ed
editti.
</p>

<p class="pad2 center large">
FINE DEL VOLUME SESTO.
</p>

<div class="somm">
<p>
<span class="pagenum" id="Page_465">[465]</span>
</p>

<h2><a id="indice" href="#indfront">
TAVOLA DE' CAPITOLI</a>
<span class="smaller">CONTENUTI<br />
NEL TOMO SESTO</span></h2>

<table class="indice" summary="">
 <tr>
  <td><a href="#libro22">LIBRO VENTESIMOSECONDO</a></td> <td>pag. 5</td>
 </tr>
 <tr>
  <td>&nbsp;</td>
 </tr>
 <tr>
  <td><a href="#lib22cap1">Cap. I.</a> <i>L'Imperador Errico VII collegato col Re di Sicilia muove guerra al Re Roberto, e facendo risorgere l'antiche ragioni dell'Imperio, con sua sentenza lo priva del Regno; ma tosto lui morto, svanisce ogni impresa; e si rinova la guerra in Sicilia</i></td> <td class="pag">12</td>
 </tr>
 <tr>
  <td><a href="#lib22cap2">Cap. II.</a> <i>L'Imperador Lodovico Bavaro cala in Roma; e muove guerra al Re Roberto. Il Duca di Calabria si muore, onde s'affrettano le nozze di Giovanna sua figliuola con Andrea secondogenito del Re d'Ungheria</i></td> <td class="pag">19</td>
 </tr>
 <tr>
  <td><a href="#lib22cap3">Cap. III.</a> <i>Si rinova la guerra in Sicilia; ma s'interrompe per la morte del Re Roberto</i></td> <td class="pag">25</td>
 </tr>
 <tr>
  <td><a href="#lib22cap4">Cap. IV.</a> <i>De Conservatorj Regj</i></td> <td class="pag">30</td>
 </tr>
 <tr>
  <td><span class="pagenum" id="Page_466">[466]</span></td>
 </tr>
 <tr>
  <td><a href="#lib22cap5">Cap. V.</a> <i>Delle quattro lettere Arbitrarie</i></td> <td class="pag">42</td>
 </tr>
 <tr>
  <td><a href="#lib22cap6">Cap. VI.</a> <i>De' Riti della Regia Camera</i></td> <td class="pag">52</td>
 </tr>
 <tr>
  <td><a href="#lib22cap7">Cap. VII.</a> <i>Degli uomini illustri per lettere, che fiorirono sotto Roberto, e sotto la Regina Giovanna sua nipote</i></td> <td class="pag">64</td>
 </tr>
 <tr>
  <td><a href="#lib22cap8">Cap. VIII.</a> <i>Politia Ecclesiastica del XIV secolo per quel tempo, che i Papi tennero la loro sede in Avignone, insino allo scisma de' Papi di Roma e d'Avignone</i></td> <td class="pag">89</td>
 </tr>
 <tr>
  <td class="sez"><a href="#lib22cap8s1">§. I.</a> <i>Traslazione della Sede Appostolica in Avignone</i></td> <td class="pag">95</td>
 </tr>
 <tr>
  <td class="sez"><a href="#lib22cap8s2">§. II.</a> <i>De' Nunzj, ovvero Collettori Appostolici residenti in Napoli</i></td> <td class="pag">106</td>
 </tr>
 <tr>
  <td class="sez"><a href="#lib22cap8s3">§. III.</a> <i>Delle Compilazioni delle Clementine, e delle Estravaganti</i></td> <td class="pag">110</td>
 </tr>
 <tr>
  <td>&nbsp;</td>
 </tr>
 <tr>
  <td><a href="#libro23">LIBRO VENTESIMOTERZO</a></td> <td class="pag">113</td>
 </tr>
 <tr>
  <td>&nbsp;</td>
 </tr>
 <tr>
  <td><a href="#lib23cap1">Cap. I.</a> <i>Seconde nozze della Regina Giovanna con Luigi di Taranto. Il Re d'Ungheria invade il Regno, e costringe la Regina a fuggirsene, ed a ricovrarsi in Avignone: vi ritorna da poi, e coll'aiuto e mediazione del Papa ottiene dall'Ungaro la pace</i></td> <td class="pag">121</td>
 </tr>
 <tr>
  <td><a href="#lib23cap2">Cap. II.</a> <i>Spedizione del Re Luigi di Taranto in Sicilia: pace indi seguita, e sua morte</i></td> <td class="pag">131</td>
 </tr>
 <tr>
  <td><a href="#lib23cap3">Cap. III.</a> <i>Altre nozze della Regina Giovanna, e ribellione del Duca d'Andria</i></td> <td class="pag">143</td>
 </tr>
 <tr>
  <td><a href="#lib23cap4">Cap. IV.</a> <i>Dello Scisma de' Papi di Roma, e quelli d'Avignone</i></td> <td class="pag">150</td>
 </tr>
 <tr>
  <td><span class="pagenum" id="Page_467">[467]</span></td>
 </tr>
 <tr>
  <td><a href="#lib23cap5">Cap. V.</a> <i>Carlo Di Durazzo è coronato Re da Papa Urbano, che depose la Regina Giovanna, la quale adottossi per figliuolo Luigi d'Angiò, fratello di Carlo V Re di Francia. Invade Carlo il Regno, vince Ottone, e fa prigioniera la Regina, fatta poi da lui morire</i></td> <td class="pag">163</td>
 </tr>
 <tr>
  <td>&nbsp;</td>
 </tr>
 <tr>
  <td><a href="#libro24">LIBRO VENTESIMOQUARTO</a></td> <td class="pag">183</td>
 </tr>
 <tr>
  <td>&nbsp;</td>
 </tr>
 <tr>
  <td><a href="#lib24cap1">Cap. I.</a> <i>Origine della discordia tra Papa Urbano e Re Carlo. Entrata nel Regno di Luigi I d'Angiò, e sua morte. Carlo assedia in Nocera Urbano, il quale coll'aiuto de' Genovesi e di Ramondello Orsino e di Tommaso Sanseverino, scampa, e fugge a Roma</i></td> <td class="pag">ivi</td>
 </tr>
 <tr>
  <td><a href="#lib24cap2">Cap. II.</a> <i>Re Carlo è invitato al trono d'Ungheria. Sua elezione ed incoronazione a quel Regno, e sua morte</i></td> <td class="pag">197</td>
 </tr>
 <tr>
  <td><a href="#lib24cap3">Cap. III.</a> <i>Di Re Ladislao, e sua acclamazione. Nuovo Magistrato istituito in Napoli. Guerre sostenute col Re Luigi II d'Angiò competitore di Ladislao</i></td> <td class="pag">209</td>
 </tr>
 <tr>
  <td><a href="#lib24cap4">Cap. IV.</a> <i>Nozze tra il Re Ladislao e la figliuola di Manfredi di Chiaramonte. Morte d'Urbano, elezione in suo luogo di Bonifacio IX e venuta del Re Luigi II in Napoli</i></td> <td class="pag">220</td>
 </tr>
 <tr>
  <td><a href="#lib24cap5">Cap. V.</a> <i>Divorzio del Re Ladislao colla Regina Costanza, e suoi progressi nell'impresa del Regno, che finalmente ritorna sotto il suo dominio</i></td> <td class="pag">230</td>
 </tr>
 <tr>
  <td><span class="pagenum" id="Page_468">[468]</span></td>
 </tr>
 <tr>
  <td><a href="#lib24cap6">Cap. VI.</a> <i>Nozze di Ladislao, prima con Maria sorella del Re di Cipro, e poi con la Principessa di Taranto: sua spedizione nel Regno d'Ungheria, ch'ebbe infelice successo</i></td> <td class="pag">240</td>
 </tr>
 <tr>
  <td class="sez"><a href="#lib24cap6s1">§. I.</a> <i>Spedizione del Re Ladislao sopra Roma</i></td> <td class="pag">244</td>
 </tr>
 <tr>
  <td class="sez"><a href="#lib24cap6s2">§. II.</a> <i>Concilio convocato a Pisa per torre lo Scisma, ch'ebbe infelice successo</i></td> <td class="pag">248</td>
 </tr>
 <tr>
  <td><a href="#lib24cap7">Cap. VII.</a> <i>Ritorno del Re Luigi II nel Regno per gl'inviti di Papa Alessandro, il quale scomunicò e depose Ladislao, dandone nuova investitura a Luigi</i></td> <td class="pag">253</td>
 </tr>
 <tr>
  <td><a href="#lib24cap8">Cap. VIII.</a> <i>Re Ladislao tenta nuove imprese in Italia: sua morte, sue virtù e suoi vizj; ed in che stato lasciasse il Regno alla Regina Giovanna II sua sorella ed erede</i></td> <td class="pag">258</td>
 </tr>
 <tr>
  <td>&nbsp;</td>
 </tr>
 <tr>
  <td><a href="#libro25">LIBRO VENTESIMOQUINTO</a></td> <td class="pag">269</td>
 </tr>
 <tr>
  <td>&nbsp;</td>
 </tr>
 <tr>
  <td><a href="#lib25cap1">Cap. I.</a> <i>Nozze della Regina Giovanna II col Conte Giacomo della Marcia de' Reali di Francia</i></td> <td class="pag">272</td>
 </tr>
 <tr>
  <td><a href="#lib25cap2">Cap. II.</a> <i>Prigionia del Re Giacomo; sua liberazione per la mediazione di Martino V eletto Papa dal Concilio di Costanza; sua fuga e ritirata in Francia, dove si fece Monaco, ed incoronazione della Regina Giovanna</i></td> <td class="pag">282</td>
 </tr>
 <tr>
  <td><a href="#lib25cap3">Cap. III.</a> <i>Spedizione di Luigi III d'Angiò sopra il Regno per gl'inviti fattigli da Sforza. Ricorso della Regina Giovanna ad Alfonso V Re d'Aragona, e sua adozione; e guerra indi seguìta tra Luigi ed Alfonso</i></td> <td class="pag">294</td>
 </tr>
 <tr>
  <td><span class="pagenum" id="Page_469">[469]</span></td>
 </tr>
 <tr>
  <td><a href="#lib25cap4">Cap. IV.</a> <i>Discordie tra Alfonso e la Regina Giovanna, la quale rivoca l'adozione fattagli, e adotta Luigi per suo figliuolo</i></td> <td class="pag">305</td>
 </tr>
 <tr>
  <td><a href="#lib25cap5">Cap. V.</a> <i>Alfonso parte da Napoli, e va in Ispagna; e Napoli si rende alla Regina Giovanna. Insolenze del G. Siniscalco, sua ambizione, ed infelice morte</i></td> <td class="pag">313</td>
 </tr>
 <tr>
  <td><a href="#lib25cap6">Cap. VI.</a> <i>Re Alfonso tenta rientrare nella grazia della Regina, ma invano. Nozze di Re Luigi con Margarita figliuola del Duca di Savoja; sua morte, seguita poco da poi da quella della Regina Giovanna</i></td> <td class="pag">324</td>
 </tr>
 <tr>
  <td><a href="#lib25cap7">Cap. VII.</a> <i>Politia del Regno sotto i governadori deputati da Giovanna. Governo che da poi vi tenne la Regina Isabella moglie e Vicaria di Renato d'Angiò. Guerre sostenute da costui col Re Alfonso; da cui in fine fu costretto ad uscirne ed abbandonare il Regno</i></td> <td class="pag">328</td>
 </tr>
 <tr>
  <td><a href="#lib25cap8">Cap. VIII.</a> <i>De' Riti della Gran Corte della Vicaria; e de' Giureconsulti, che fiorirono nel Regno di Giovanna II e di Renato; e da' quali fosse compilata la famosa Prammatica nominata la Filingiera</i></td> <td class="pag">340</td>
 </tr>
 <tr>
  <td class="sez"><a href="#lib25cap8s1">§. I.</a> <i>De' Giureconsulti di questi tempi, e dai quali fu compilata la Prammatica detta la Filingiera</i></td> <td class="pag">348</td>
 </tr>
 <tr>
  <td><a href="#lib25cap9">Cap. IX.</a> <i>Istituzione del Collegio de' Dottori in Napoli</i></td> <td class="pag">351</td>
 </tr>
 <tr>
  <td><span class="pagenum" id="Page_470">[470]</span></td>
 </tr>
 <tr>
  <td><a href="#lib25cap10">Cap. X.</a> <i>Politia delle nostre Chiese durante il tempo dello Scisma, insino al Regno degli Aragonesi</i></td> <td class="pag">357</td>
 </tr>
 <tr>
  <td class="sez"><a href="#lib25cap10s1">§. I.</a> <i>Monaci e beni temporali</i></td> <td class="pag">367</td>
 </tr>
 <tr>
  <td>&nbsp;</td>
 </tr>
 <tr>
  <td><a href="#libro26">LIBRO VENTESIMOSESTO</a></td> <td class="pag">372</td>
 </tr>
 <tr>
  <td>&nbsp;</td>
 </tr>
 <tr>
  <td><a href="#lib26cap1">Cap. I.</a> <i>De' Capitoli e Privilegj della Città e Regno di Napoli e suoi Baroni</i></td> <td class="pag">375</td>
 </tr>
 <tr>
  <td><a href="#lib26cap2">Cap. II.</a> <i>Successione del Regno dichiarata per la persona di Ferdinando d'Aragona figliuolo d'Alfonso. Pace conchiusa col Pontefice Eugenio IV, da cui vengono investiti del Regno</i></td> <td class="pag">378</td>
 </tr>
 <tr>
  <td><a href="#lib26cap3">Cap. III.</a> <i>Nozze tra Ferdinando Duca di Calabria con Isabella di Chiaramonte nipote del Principe di Taranto. Morte del Papa Eugenio, ed elezione in suo luogo del Cardinal di Bologna chiamato Niccolò V, che conferma ad Alfonso quanto gli avea conceduto il suo predecessore Eugenio</i></td> <td class="pag">390</td>
 </tr>
 <tr>
  <td><a href="#lib26cap4">Cap. IV.</a> <i>Origine, ed istituzione del Tribunale del S. C. di S. Chiara, ora detto di Capuana</i></td> <td class="pag">395</td>
 </tr>
 <tr>
  <td class="sez"><a href="#lib26cap4s1">§. I.</a> <i>Del luogo ove fu questo Tribunale eretto: della dignità e condizione delle persone, che lo componevano e del lor numero; e come fosse cresciuto tanto, che in conseguenza portò la moltiplicazion delle quattro Ruote, delle quali oggi è composto</i></td> <td class="pag">403</td>
 </tr>
 <tr>
  <td><span class="pagenum" id="Page_471">[471]</span></td>
 </tr>
 <tr>
  <td><a href="#lib26cap5">Cap. V.</a> <i>Alfonso riordina il Tribunal della Regia Camera, e come si fosse riunito col Tribunale della Regia Zecca retto da M. Razionali</i></td> <td class="pag">421</td>
 </tr>
 <tr>
  <td><a href="#lib26cap6">Cap. VI.</a> <i>Disposizione e numero delle province del Regno sotto Alfonso, ed in che modo si fossero dalla Regia Camera amministrate; e come fossero numerati i fuochi di ciascuna Città e Terra, che le compongono</i></td> <td class="pag">431</td>
 </tr>
 <tr>
  <td><a href="#lib26cap7">Cap. VII.</a> <i>Alfonso accrebbe il numero de' Titoli e de' Baroni, a' quali diede la giurisdizion criminale. Sua morte e leggi che ci lasciò</i></td> <td class="pag">451</td>
 </tr>
</table>

<p class="pad2 center large">
FINE DELL'INDICE.
</p>
</div>

<div class="footnotes">

<h2>
NOTE:
</h2>

<div class="footnote" id="note1">
<p><span class="label"><a href="#tag1">1</a>.&nbsp;&nbsp;</span>Tiraq. qu. 40 n. 167 tract. de primogen.</p>
</div>

<div class="footnote" id="note2">
<p><span class="label"><a href="#tag2">2</a>.&nbsp;&nbsp;</span>Affl. in tit. de Success. Feud. et decis. 119 n. 3.</p>
</div>

<div class="footnote" id="note3">
<p><span class="label"><a href="#tag3">3</a>.&nbsp;&nbsp;</span>Hist. de Samnio. lib. 4 cap. 23.</p>
</div>

<div class="footnote" id="note4">
<p><span class="label"><a href="#tag4">4</a>.&nbsp;&nbsp;</span>Costanzo lib. 5.</p>
</div>

<div class="footnote" id="note5">
<p><span class="label"><a href="#tag5">5</a>.&nbsp;&nbsp;</span>Costanzo lib. 5.</p>
</div>

<div class="footnote" id="note6">
<p><span class="label"><a href="#tag6">6</a>.&nbsp;&nbsp;</span>Chioccar. in M. S. giurisd. tom. 1.</p>
</div>

<div class="footnote" id="note7">
<p><span class="label"><a href="#tag7">7</a>.&nbsp;&nbsp;</span>Scip. Ammirato ne' Ritratti, pag. 292.</p>
</div>

<div class="footnote" id="note8">
<p><span class="label"><a href="#tag8">8</a>.&nbsp;&nbsp;</span>Archiv. lib. 1
lit. H. ann. 1309. Indict. 7 fol. 1. Summont. l. 3 pag. 370
tom. 2.</p>
</div>

<div class="footnote" id="note9">
<p><span class="label"><a href="#tag9">9</a>.&nbsp;&nbsp;</span>Baluz. Vitae Papar. Aven. tom. 1 cap. 15, 34, 70,
104.</p>
</div>

<div class="footnote" id="note10">
<p><span class="label"><a href="#tag10">10</a>.&nbsp;&nbsp;</span>Scip. Ammir. ne' Ritratti, pag. 292.</p>
</div>

<div class="footnote" id="note11">
<p><span class="label"><a href="#tag11">11</a>.&nbsp;&nbsp;</span>Ursino de
sucess. feud. pag. 1 qu. 5 art. 1 num. 19, 22.</p>
</div>

<div class="footnote" id="note12">
<p><span class="label"><a href="#tag12">12</a>.&nbsp;&nbsp;</span>V. Baluz.
loc. cit. Sabell l. 7. Ennead Costan. l. 5.</p>
</div>

<div class="footnote" id="note13">
<p><span class="label"><a href="#tag13">13</a>.&nbsp;&nbsp;</span>Baldo in l.
cum in antiqu. Cod. de jur. delib.</p>
</div>

<div class="footnote" id="note14">
<p><span class="label"><a href="#tag14">14</a>.&nbsp;&nbsp;</span>Bartolo in Auth. post
fratres, Cod. de legit. haered.</p>
</div>

<div class="footnote" id="note15">
<p><span class="label"><a href="#tag15">15</a>.&nbsp;&nbsp;</span>Cin. in l. si viva matre,
C. de bon. mater.</p>
</div>

<div class="footnote" id="note16">
<p><span class="label"><a href="#tag16">16</a>.&nbsp;&nbsp;</span>Baldo nella l. liberti libertaeq. C. de oper. lib. num. 25.</p>
</div>

<div class="footnote" id="note17">
<p><span class="label"><a href="#tag17">17</a>.&nbsp;&nbsp;</span>Baldo in l. cum in antiquiorib. C. de jur. delib.</p>
</div>

<div class="footnote" id="note18">
<p><span class="label"><a href="#tag18">18</a>.&nbsp;&nbsp;</span>Bzovio
ann. 1355. Ann. Eccl.</p>
</div>

<div class="footnote" id="note19">
<p><span class="label"><a href="#tag19">19</a>.&nbsp;&nbsp;</span>Chiocc. t. 1. M. S. reg. jurisd.</p>
</div>

<div class="footnote" id="note20">
<p><span class="label"><a href="#tag20">20</a>.&nbsp;&nbsp;</span>Cujac. de Feud. lib. 2 tit. 11.</p>
</div>

<div class="footnote" id="note21">
<p><span class="label"><a href="#tag21">21</a>.&nbsp;&nbsp;</span>Ottom. quaest. illust. qu. 3.</p>
</div>

<div class="footnote" id="note22">
<p><span class="label"><a href="#tag22">22</a>.&nbsp;&nbsp;</span>Mariana lib. 13. Hist. Hisp. cap. 9 in fir. et lib. 14
cap. 8.</p>
</div>

<div class="footnote" id="note23">
<p><span class="label"><a href="#tag23">23</a>.&nbsp;&nbsp;</span>Arnis. t. 1 cap. 2 sect. 10.</p>
</div>

<div class="footnote" id="note24">
<p><span class="label"><a href="#tag24">24</a>.&nbsp;&nbsp;</span>Nigris in Comment.
ad capit. Rober. incip. privilegia, cap. 1.</p>
</div>

<div class="footnote" id="note25">
<p><span class="label"><a href="#tag25">25</a>.&nbsp;&nbsp;</span>Costanzo lib. 5. Engen. Nap. Sacr. di S. Chiara.</p>
</div>

<div class="footnote" id="note26">
<p><span class="label"><a href="#tag26">26</a>.&nbsp;&nbsp;</span>Giannettas Hist. Neap. l. 2.</p>
</div>

<div class="footnote" id="note27">
<p><span class="label"><a href="#tag27">27</a>.&nbsp;&nbsp;</span>Ammirat. Ritratti pag. 302.</p>
</div>

<div class="footnote" id="note28">
<p><span class="label"><a href="#tag28">28</a>.&nbsp;&nbsp;</span>Ammirato: Ritratti, pag. 292. Baluz. Vitae Papar. Aven.
tom. 1 pag. 18, 21, 44, 45, 48.</p>
</div>

<div class="footnote" id="note29">
<p><span class="label"><a href="#tag29">29</a>.&nbsp;&nbsp;</span>Baluz. loc. cit. pag. 48, 93.</p>
</div>

<div class="footnote" id="note30">
<p><span class="label"><a href="#tag30">30</a>.&nbsp;&nbsp;</span>Baluz. pag. 51.</p>
</div>

<div class="footnote" id="note31">
<p><span class="label"><a href="#tag31">31</a>.&nbsp;&nbsp;</span>Alberic. in l. quisquis, num. 11, C. ad L. Jul. Majest.</p>
</div>

<div class="footnote" id="note32">
<p><span class="label"><a href="#tag32">32</a>.&nbsp;&nbsp;</span>Tom. 2 p. 1035.</p>
</div>

<div class="footnote" id="note33">
<p><span class="label"><a href="#tag33">33</a>.&nbsp;&nbsp;</span>Baluz. pag. 21, 53, 94, 614.</p>
</div>

<div class="footnote" id="note34">
<p><span class="label"><a href="#tag34">34</a>.&nbsp;&nbsp;</span>Clement. pastoralis, de sent. et re judic.</p>
</div>

<div class="footnote" id="note35">
<p><span class="label"><a href="#tag35">35</a>.&nbsp;&nbsp;</span>Baluz. Vitae Papar. Aven. tom. 2 p. 478 dove porta
quest'appellazione.</p>
</div>

<div class="footnote" id="note36">
<p><span class="label"><a href="#tag36">36</a>.&nbsp;&nbsp;</span>Costanzo l. 5.</p>
</div>

<div class="footnote" id="note37">
<p><span class="label"><a href="#tag37">37</a>.&nbsp;&nbsp;</span>V. Baluz. l. c. tom. 2 p. 512, 522.</p>
</div>

<div class="footnote" id="note38">
<p><span class="label"><a href="#tag38">38</a>.&nbsp;&nbsp;</span>Ammir. Ritrat. pag. 298.</p>
</div>

<div class="footnote" id="note39">
<p><span class="label"><a href="#tag39">39</a>.&nbsp;&nbsp;</span>Baldo in l. si viva matre, C de bonis mater. V. Ammirat.
Ritratti pag. 299.</p>
</div>

<div class="footnote" id="note40">
<p><span class="label"><a href="#tag40">40</a>.&nbsp;&nbsp;</span>Frossardo nel lib. 2 della sua
Istor. prende molti abbagli in narrando questo casamento di
Giovanna.</p>
</div>

<div class="footnote" id="note41">
<p><span class="label"><a href="#tag41">41</a>.&nbsp;&nbsp;</span>Cap. Robertus, etc. Ad Regale fastigium. Sane in
Adjutorio nostro inculcatione frequenti lata plurium querela
perstrepuit, et clamor validus tumultuosa quadam vociferatione
perduxit, quod Praelati Regni nostri Siciliae, Hospitalarii,
Monachi, aliique Clerici, etc.</p>
</div>

<div class="footnote" id="note42">
<p><span class="label"><a href="#tag42">42</a>.&nbsp;&nbsp;</span>In notis ad dictum cap. in princ.</p>
</div>

<div class="footnote" id="note43">
<p><span class="label"><a href="#tag43">43</a>.&nbsp;&nbsp;</span>Bottis ad d. capit.</p>
</div>

<div class="footnote" id="note44">
<p><span class="label"><a href="#tag44">44</a>.&nbsp;&nbsp;</span>Lucas de Penna in not. ad cap. ad regale fastigium.</p>
</div>

<div class="footnote" id="note45">
<p><span class="label"><a href="#tag45">45</a>.&nbsp;&nbsp;</span>Calà de Praemin. M. C. V. cap. 2.</p>
</div>

<div class="footnote" id="note46">
<p><span class="label"><a href="#tag46">46</a>.&nbsp;&nbsp;</span>Tit. de tormentis, fol. 27.</p>
</div>

<div class="footnote" id="note47">
<p><span class="label"><a href="#tag47">47</a>.&nbsp;&nbsp;</span>P. Vinc. ann. 1352 p. 90.</p>
</div>

<div class="footnote" id="note48">
<p><span class="label"><a href="#tag48">48</a>.&nbsp;&nbsp;</span>Constitut. Ea quae ad speciale decus. Franc. de Amic.
de his qui feud. dar. poss. in c. sumus modo, fol. 43 numer. 2.
Rosa in praelud. feud. lect. 11 numer. 10.</p>
</div>

<div class="footnote" id="note49">
<p><span class="label"><a href="#tag49">49</a>.&nbsp;&nbsp;</span>Andr. in Constit. locor. Bajuli.</p>
</div>

<div class="footnote" id="note50">
<p><span class="label"><a href="#tag50">50</a>.&nbsp;&nbsp;</span>Constitut. locor.
Bajuli, et ad officium Bajuli.</p>
</div>

<div class="footnote" id="note51">
<p><span class="label"><a href="#tag51">51</a>.&nbsp;&nbsp;</span>Constit. Justitiarii nomen,
et normam. Constit. Justitiarii per Provincias. Constitut. Praesides,
et Constit. Capitaneorum.</p>
</div>

<div class="footnote" id="note52">
<p><span class="label"><a href="#tag52">52</a>.&nbsp;&nbsp;</span>Freccia de subfeud. l. 2, auth. 2 num. 21.</p>
</div>

<div class="footnote" id="note53">
<p><span class="label"><a href="#tag53">53</a>.&nbsp;&nbsp;</span>Affl. in Constitut. contingit 3 notab. et in Constit. ea
quae ad speciale decus 4 notab.</p>
</div>

<div class="footnote" id="note54">
<p><span class="label"><a href="#tag54">54</a>.&nbsp;&nbsp;</span>Gramat. voto 28.</p>
</div>

<div class="footnote" id="note55">
<p><span class="label"><a href="#tag55">55</a>.&nbsp;&nbsp;</span>Caravita ritu 49.</p>
</div>

<div class="footnote" id="note56">
<p><span class="label"><a href="#tag56">56</a>.&nbsp;&nbsp;</span>Franchis decis. 510 nu. 4 et decis. 370
num. 2.</p>
</div>

<div class="footnote" id="note57">
<p><span class="label"><a href="#tag57">57</a>.&nbsp;&nbsp;</span>Franc. de Amic. ad tit. de his, qui feud. dar.
pos. fol. 43 n. 8.</p>
</div>

<div class="footnote" id="note58">
<p><span class="label"><a href="#tag58">58</a>.&nbsp;&nbsp;</span>Capecelatr. cons. 41 num. 10.</p>
</div>

<div class="footnote" id="note59">
<p><span class="label"><a href="#tag59">59</a>.&nbsp;&nbsp;</span>Capibl. de Baron. prag. 8 par. 1 n. 63 et 84.</p>
</div>

<div class="footnote" id="note60">
<p><span class="label"><a href="#tag60">60</a>.&nbsp;&nbsp;</span>Costanzo lib. 6.</p>
</div>

<div class="footnote" id="note61">
<p><span class="label"><a href="#tag61">61</a>.&nbsp;&nbsp;</span>Costanzo Hist. lib. 12 in fin.</p>
</div>

<div class="footnote" id="note62">
<p><span class="label"><a href="#tag62">62</a>.&nbsp;&nbsp;</span>Pragm. In sperata
delictorum venia pragm. Et quia, etc.</p>
</div>

<div class="footnote" id="note63">
<p><span class="label"><a href="#tag63">63</a>.&nbsp;&nbsp;</span>Pragm. mandamus etiam.</p>
</div>

<div class="footnote" id="note64">
<p><span class="label"><a href="#tag64">64</a>.&nbsp;&nbsp;</span>Andr. in Constit. quanto caeteris, de decimis.</p>
</div>

<div class="footnote" id="note65">
<p><span class="label"><a href="#tag65">65</a>.&nbsp;&nbsp;</span>Rit. 1 de decimis, etc.</p>
</div>

<div class="footnote" id="note66">
<p><span class="label"><a href="#tag66">66</a>.&nbsp;&nbsp;</span>Andr. Constit. quanto de caeteris, de decimis.</p>
</div>

<div class="footnote" id="note67">
<p><span class="label"><a href="#tag67">67</a>.&nbsp;&nbsp;</span>Rit. 2. R. Cam. de decimis.</p>
</div>

<div class="footnote" id="note68">
<p><span class="label"><a href="#tag68">68</a>.&nbsp;&nbsp;</span>V. Chioccar. de Archiep. Neap. ann. 1288 pag. 188.</p>
</div>

<div class="footnote" id="note69">
<p><span class="label"><a href="#tag69">69</a>.&nbsp;&nbsp;</span>L. fin. C. si propter pubblicas pensitationes.</p>
</div>

<div class="footnote" id="note70">
<p><span class="label"><a href="#tag70">70</a>.&nbsp;&nbsp;</span>Auctor,
Anonym. in notis Rit. R. C. rub. 36.</p>
</div>

<div class="footnote" id="note71">
<p><span class="label"><a href="#tag71">71</a>.&nbsp;&nbsp;</span>Rit. 18.</p>
</div>

<div class="footnote" id="note72">
<p><span class="label"><a href="#tag72">72</a>.&nbsp;&nbsp;</span>Luc. de Penna in l. si tempora. C de fid.
instrum. et host. fisc. lib. 10.</p>
</div>

<div class="footnote" id="note73">
<p><span class="label"><a href="#tag73">73</a>.&nbsp;&nbsp;</span>Goffred. de Gaeta de jure Dohanae, n. 179 et 181 et
in rubr. de non positis, aut subtract. in quater. etc. num. 2.</p>
</div>

<div class="footnote" id="note74">
<p><span class="label"><a href="#tag74">74</a>.&nbsp;&nbsp;</span>Lipar. in vita Andr. vers. Invenimus etiam Andream compilasse,
etc.</p>
</div>

<div class="footnote" id="note75">
<p><span class="label"><a href="#tag75">75</a>.&nbsp;&nbsp;</span>Auth. in annot. ad rubr. 1.</p>
</div>

<div class="footnote" id="note76">
<p><span class="label"><a href="#tag76">76</a>.&nbsp;&nbsp;</span>Rov. it. decis. 18 n. 4. Galeot. resp. Fiscal. 15 num 5.
Philippis diss. Fiscal. 1 n. 147.</p>
</div>

<div class="footnote" id="note77">
<p><span class="label"><a href="#tag77">77</a>.&nbsp;&nbsp;</span>Annot. in rub. ult. de jure Falangae.</p>
</div>

<div class="footnote" id="note78">
<p><span class="label"><a href="#tag78">78</a>.&nbsp;&nbsp;</span>Villan. lib. 11 hist. et lib. 12.</p>
</div>

<div class="footnote" id="note79">
<p><span class="label"><a href="#tag79">79</a>.&nbsp;&nbsp;</span>Petrar. rer. memor. lib. 23.</p>
</div>

<div class="footnote" id="note80">
<p><span class="label"><a href="#tag80">80</a>.&nbsp;&nbsp;</span>Boccac. in Genealog. Deor. lib. 14 cap. 9 et 22
et lib. 15 c. 13.</p>
</div>

<div class="footnote" id="note81">
<p><span class="label"><a href="#tag81">81</a>.&nbsp;&nbsp;</span>Petrarc. Rer. memorand. lib. 2. Sacrar. Scripturar. peritissimus:
Philosophiae charissimus alumnus.</p>
</div>

<div class="footnote" id="note82">
<p><span class="label"><a href="#tag82">82</a>.&nbsp;&nbsp;</span>Costanz. lib. 6.</p>
</div>

<div class="footnote" id="note83">
<p><span class="label"><a href="#tag83">83</a>.&nbsp;&nbsp;</span>Alacci de Eccl. Occid. etc. lib. 2. cap. 17.</p>
</div>

<div class="footnote" id="note84">
<p><span class="label"><a href="#tag84">84</a>.&nbsp;&nbsp;</span>V. Alacci l. c. V. Nicod. in Addit. ad Bibliot. Toppi.</p>
</div>

<div class="footnote" id="note85">
<p><span class="label"><a href="#tag85">85</a>.&nbsp;&nbsp;</span>Boccac. Genealog. l. 5 c. 6. Nicod. l. c.</p>
</div>

<div class="footnote" id="note86">
<p><span class="label"><a href="#tag86">86</a>.&nbsp;&nbsp;</span>Galat. de Situ Japigiae.</p>
</div>

<div class="footnote" id="note87">
<p><span class="label"><a href="#tag87">87</a>.&nbsp;&nbsp;</span>Petrar. l. c. Philosophiae charissimus Alumnus: Orator
egregius: incredibili Physicae notitia.</p>
</div>

<div class="footnote" id="note88">
<p><span class="label"><a href="#tag88">88</a>.&nbsp;&nbsp;</span>Cap. Robertus, etc. Grande fuit.</p>
</div>

<div class="footnote" id="note89">
<p><span class="label"><a href="#tag89">89</a>.&nbsp;&nbsp;</span>Summon. t. 2 l. 3 p. 411.</p>
</div>

<div class="footnote" id="note90">
<p><span class="label"><a href="#tag90">90</a>.&nbsp;&nbsp;</span>Costanzo lib. 6.</p>
</div>

<div class="footnote" id="note91">
<p><span class="label"><a href="#tag91">91</a>.&nbsp;&nbsp;</span>Boccac. Gen. Deor. lib. 15 cap. 13.</p>
</div>

<div class="footnote" id="note92">
<p><span class="label"><a href="#tag92">92</a>.&nbsp;&nbsp;</span>Petrarc. Rer. memor. l. 2.</p>
</div>

<div class="footnote" id="note93">
<p><span class="label"><a href="#tag93">93</a>.&nbsp;&nbsp;</span>Boccacc. in Genealog. Deor. l. 14.</p>
</div>

<div class="footnote" id="note94">
<p><span class="label"><a href="#tag94">94</a>.&nbsp;&nbsp;</span>Bart. in Auth. Presbyteros, C. de Episc. et
Clericis.</p>
</div>

<div class="footnote" id="note95">
<p><span class="label"><a href="#tag95">95</a>.&nbsp;&nbsp;</span>Bald. l. properandum in fin. C. de Judiciis.</p>
</div>

<div class="footnote" id="note96">
<p><span class="label"><a href="#tag96">96</a>.&nbsp;&nbsp;</span>Pancirol. de Clar. II. interpr. l. 2 c. 48.</p>
</div>

<div class="footnote" id="note97">
<p><span class="label"><a href="#tag97">97</a>.&nbsp;&nbsp;</span>Costanzo l. 6.</p>
</div>

<div class="footnote" id="note98">
<p><span class="label"><a href="#tag98">98</a>.&nbsp;&nbsp;</span>Caesar. Engen. Nap. Sacra, p. 657.</p>
</div>

<div class="footnote" id="note99">
<p><span class="label"><a href="#tag99">99</a>.&nbsp;&nbsp;</span>P. Vincenti de' Protonot. Ciarlanto del Sannio l. 4 c. 29.</p>
</div>

<div class="footnote" id="note100">
<p><span class="label"><a href="#tag100">100</a>.&nbsp;&nbsp;</span>Ciarl. del Sannio l. 4 c. 24.</p>
</div>

<div class="footnote" id="note101">
<p><span class="label"><a href="#tag101">101</a>.&nbsp;&nbsp;</span>Andreys disp. feud. An fratres, etc.</p>
</div>

<div class="footnote" id="note102">
<p><span class="label"><a href="#tag102">102</a>.&nbsp;&nbsp;</span>Baluz. in Notis ad Vitas PP. Aven. to. 1 pag. 971.</p>
</div>

<div class="footnote" id="note103">
<p><span class="label"><a href="#tag103">103</a>.&nbsp;&nbsp;</span>Boxornius in Monum.
vir. illustr. pag. 102. Pancirol. de Cl. inter lib. 2 cap. 67.</p>
</div>

<div class="footnote" id="note104">
<p><span class="label"><a href="#tag104">104</a>.&nbsp;&nbsp;</span>Lipar. in vita Andreae.</p>
</div>

<div class="footnote" id="note105">
<p><span class="label"><a href="#tag105">105</a>.&nbsp;&nbsp;</span>Arthur. Duck l. 1 cap. 5 § 15.</p>
</div>

<div class="footnote" id="note106">
<p><span class="label"><a href="#tag106">106</a>.&nbsp;&nbsp;</span>Andr. in prooem. Constit. 20 col. in fin.</p>
</div>

<div class="footnote" id="note107">
<p><span class="label"><a href="#tag107">107</a>.&nbsp;&nbsp;</span>Liparul. in vita Andreae.</p>
</div>

<div class="footnote" id="note108">
<p><span class="label"><a href="#tag108">108</a>.&nbsp;&nbsp;</span>V. Liparul. in vita Andreae.</p>
</div>

<div class="footnote" id="note109">
<p><span class="label"><a href="#tag109">109</a>.&nbsp;&nbsp;</span>Andreys in disp. feud. cap. I § 6 num. 33, 34.</p>
</div>

<div class="footnote" id="note110">
<p><span class="label"><a href="#tag110">110</a>.&nbsp;&nbsp;</span>Affl. in Constit. hostici, Cap.
si Comes, aut Baro, numer. 26.</p>
</div>

<div class="footnote" id="note111">
<p><span class="label"><a href="#tag111">111</a>.&nbsp;&nbsp;</span>Andr. in Constit. Sancimus,
de offic. Magistr. Justitiar. verb. miserabilium, in principio.</p>
</div>

<div class="footnote" id="note112">
<p><span class="label"><a href="#tag112">112</a>.&nbsp;&nbsp;</span>Paris de Puteo de Sindicatu, tit. de excessib. Consiliar.
in fin.</p>
</div>

<div class="footnote" id="note113">
<p><span class="label"><a href="#tag113">113</a>.&nbsp;&nbsp;</span>Afflict. Com. in feud. Quae sint Regalia, § et bona,
nu. 43.</p>
</div>

<div class="footnote" id="note114">
<p><span class="label"><a href="#tag114">114</a>.&nbsp;&nbsp;</span>Costanzo lib. 6 dice la Porta Petruccia essere stata tra
la Chiesa di S. Giorgio de' Genovesi, e l'Ospedale di S. Gioachimo,
il qual a' suoi tempi era dirimpetto a quella Chiesa.</p>
</div>

<div class="footnote" id="note115">
<p><span class="label"><a href="#tag115">115</a>.&nbsp;&nbsp;</span>Camer. cons. 371 post Cannetium.</p>
</div>

<div class="footnote" id="note116">
<p><span class="label"><a href="#tag116">116</a>.&nbsp;&nbsp;</span>Card. de Luca de emphyt. disc.</p>
</div>

<div class="footnote" id="note117">
<p><span class="label"><a href="#tag117">117</a>.&nbsp;&nbsp;</span>Toppi in Biblioth.
De Jure Prothomiscos, seu de Jure Congrui. Super. auth.
habita, ne filius pro patre. Et in primo Codicis.</p>
</div>

<div class="footnote" id="note118">
<p><span class="label"><a href="#tag118">118</a>.&nbsp;&nbsp;</span>Alvarot. in praelud. feud.</p>
</div>

<div class="footnote" id="note119">
<p><span class="label"><a href="#tag119">119</a>.&nbsp;&nbsp;</span>Loffred. in tit. Si contentio sit inter
dom. et agn. § si quis per 30 in fin. fol. 31.</p>
</div>

<div class="footnote" id="note120">
<p><span class="label"><a href="#tag120">120</a>.&nbsp;&nbsp;</span>Luc. de
Penna in l. unic. C. de his, qui se deferunt, lib. 10.</p>
</div>

<div class="footnote" id="note121">
<p><span class="label"><a href="#tag121">121</a>.&nbsp;&nbsp;</span>Vedi Toppi de orig. Trib. pag. 1 lib. 3 cap. 11.</p>
</div>

<div class="footnote" id="note122">
<p><span class="label"><a href="#tag122">122</a>.&nbsp;&nbsp;</span>Andreys disp. feud. cap. 1 § 8 num. 41 pag. 45.</p>
</div>

<div class="footnote" id="note123">
<p><span class="label"><a href="#tag123">123</a>.&nbsp;&nbsp;</span>Molin.
glos. Paris. tit. de feud. in princ.</p>
</div>

<div class="footnote" id="note124">
<p><span class="label"><a href="#tag124">124</a>.&nbsp;&nbsp;</span>Costanzo lib. 6.</p>
</div>

<div class="footnote" id="note125">
<p><span class="label"><a href="#tag125">125</a>.&nbsp;&nbsp;</span>Camerar. tit an agnat. num. 152.</p>
</div>

<div class="footnote" id="note126">
<p><span class="label"><a href="#tag126">126</a>.&nbsp;&nbsp;</span>Pier Vincenti de' Proton. ann. 1352 pag. 90.</p>
</div>

<div class="footnote" id="note127">
<p><span class="label"><a href="#tag127">127</a>.&nbsp;&nbsp;</span>Ciarlan. lib. 4 cap. 26.</p>
</div>

<div class="footnote" id="note128">
<p><span class="label"><a href="#tag128">128</a>.&nbsp;&nbsp;</span>Freccia de Subfeud.</p>
</div>

<div class="footnote" id="note129">
<p><span class="label"><a href="#tag129">129</a>.&nbsp;&nbsp;</span>Conrad Gesnero in Bibliotheca. Autore dell'Indice de' libri
legali. V. Toppi in Biblioth. pag. 40.</p>
</div>

<div class="footnote" id="note130">
<p><span class="label"><a href="#tag130">130</a>.&nbsp;&nbsp;</span>Viv. decis. 163.</p>
</div>

<div class="footnote" id="note131">
<p><span class="label"><a href="#tag131">131</a>.&nbsp;&nbsp;</span>V. Toppi in Biblioth. p. 400.</p>
</div>

<div class="footnote" id="note132">
<p><span class="label"><a href="#tag132">132</a>.&nbsp;&nbsp;</span>V. Gesner. in Biblioth. fol. 105. Toppi in Biblioth.
fol. 40.</p>
</div>

<div class="footnote" id="note133">
<p><span class="label"><a href="#tag133">133</a>.&nbsp;&nbsp;</span>Aguel. Rug. Orat. Literar. Theatrum.</p>
</div>

<div class="footnote" id="note134">
<p><span class="label"><a href="#tag134">134</a>.&nbsp;&nbsp;</span>Arthur. Duck de Auth. etc. lib. 1 c. 5 § 15. Struv.
de Hist. Jur. Justin. restaur. cap. 5 § 14.</p>
</div>

<div class="footnote" id="note135">
<p><span class="label"><a href="#tag135">135</a>.&nbsp;&nbsp;</span>Dant. infer. canto 19.</p>
</div>

<div class="footnote" id="note136">
<p><span class="label"><a href="#tag136">136</a>.&nbsp;&nbsp;</span>Simon. Schard. Syntagma Tractatuum, de Imperiali
Jurisd.</p>
</div>

<div class="footnote" id="note137">
<p><span class="label"><a href="#tag137">137</a>.&nbsp;&nbsp;</span>V. Struvium Hist. Jur Canon, c. 7 § 36.</p>
</div>

<div class="footnote" id="note138">
<p><span class="label"><a href="#tag138">138</a>.&nbsp;&nbsp;</span>Lib. XIX cap. ult. n. 3.</p>
</div>

<div class="footnote" id="note139">
<p><span class="label"><a href="#tag139">139</a>.&nbsp;&nbsp;</span>V. Chioccar. M. S. giurisd. to. 10.</p>
</div>

<div class="footnote" id="note140">
<p><span class="label"><a href="#tag140">140</a>.&nbsp;&nbsp;</span>S. Antonin. par. 3 tit. 21 cap. 1</p>
</div>

<div class="footnote" id="note141">
<p><span class="label"><a href="#tag141">141</a>.&nbsp;&nbsp;</span>Baluz. vita PP. Aven. tom. 1 pag. 112.</p>
</div>

<div class="footnote" id="note142">
<p><span class="label"><a href="#tag142">142</a>.&nbsp;&nbsp;</span>Blondus Flavius. Anton. Campus l. 3 Hist. Cremon.
Odor. Raynald. ann. 1314.</p>
</div>

<div class="footnote" id="note143">
<p><span class="label"><a href="#tag143">143</a>.&nbsp;&nbsp;</span>Dant. Infern. cant. 19.</p>
</div>

<div class="footnote" id="note144">
<p><span class="label"><a href="#tag144">144</a>.&nbsp;&nbsp;</span>Villan. l. 9 c. 58.</p>
</div>

<div class="footnote" id="note145">
<p><span class="label"><a href="#tag145">145</a>.&nbsp;&nbsp;</span>S. Antonin. tit. 21 c. 3 § 21.</p>
</div>

<div class="footnote" id="note146">
<p><span class="label"><a href="#tag146">146</a>.&nbsp;&nbsp;</span>Villan. l. 9 c. 79.</p>
</div>

<div class="footnote" id="note147">
<p><span class="label"><a href="#tag147">147</a>.&nbsp;&nbsp;</span>V. Struv. Histor. Jur. Can. c. 7
§ 28.</p>
</div>

<div class="footnote" id="note148">
<p><span class="label"><a href="#tag148">148</a>.&nbsp;&nbsp;</span>V. Baluz. in Notis PP. Aven. t. 1 p. 825.</p>
</div>

<div class="footnote" id="note149">
<p><span class="label"><a href="#tag149">149</a>.&nbsp;&nbsp;</span>Vita 8 Bened. XII apud Baluz. t. 1 p. 240.</p>
</div>

<div class="footnote" id="note150">
<p><span class="label"><a href="#tag150">150</a>.&nbsp;&nbsp;</span>Vita 7 Bened. XII apud Baluz. l. c.</p>
</div>

<div class="footnote" id="note151">
<p><span class="label"><a href="#tag151">151</a>.&nbsp;&nbsp;</span>Questa Bolla si legge presso Baluz. in 5 vita Clement. VI
to. 1 p. 312, presso Cornelio Agrippa, ed altrove.</p>
</div>

<div class="footnote" id="note152">
<p><span class="label"><a href="#tag152">152</a>.&nbsp;&nbsp;</span>Baluz. in Praefat. ad vitas PP. Aven.</p>
</div>

<div class="footnote" id="note153">
<p><span class="label"><a href="#tag153">153</a>.&nbsp;&nbsp;</span>Nicol. de Clemang.
cap. 27 de corr. Ecol. statu.</p>
</div>

<div class="footnote" id="note154">
<p><span class="label"><a href="#tag154">154</a>.&nbsp;&nbsp;</span>Chiocc. M. S, giurisd. tom. 8.</p>
</div>

<div class="footnote" id="note155">
<p><span class="label"><a href="#tag155">155</a>.&nbsp;&nbsp;</span>Baluz. in Notis ad
Vitas PP. Aven. tom. I p. 796.</p>
</div>

<div class="footnote" id="note156">
<p><span class="label"><a href="#tag156">156</a>.&nbsp;&nbsp;</span>Registr. Car. I ad ann. 1275.</p>
</div>

<div class="footnote" id="note157">
<p><span class="label"><a href="#tag157">157</a>.&nbsp;&nbsp;</span>Registr. R. Robert. ann. 1311.</p>
</div>

<div class="footnote" id="note158">
<p><span class="label"><a href="#tag158">158</a>.&nbsp;&nbsp;</span>Registr. R. Robert. ann. 1335.</p>
</div>

<div class="footnote" id="note159">
<p><span class="label"><a href="#tag159">159</a>.&nbsp;&nbsp;</span>Registr. R. Robert ann. 1339.</p>
</div>

<div class="footnote" id="note160">
<p><span class="label"><a href="#tag160">160</a>.&nbsp;&nbsp;</span>Rainald. ann. 1253 num. 3 et ann. 1265.</p>
</div>

<div class="footnote" id="note161">
<p><span class="label"><a href="#tag161">161</a>.&nbsp;&nbsp;</span>Chioc. M. S. giurisd. tom. 3 de Nuntio Apost.</p>
</div>

<div class="footnote" id="note162">
<p><span class="label"><a href="#tag162">162</a>.&nbsp;&nbsp;</span>Tomasin. de benefic. par. 3 lib. 2 cap. 57 n. 5.</p>
</div>

<div class="footnote" id="note163">
<p><span class="label"><a href="#tag163">163</a>.&nbsp;&nbsp;</span>Pruove della libertà Gallic. cap. 22 num. 6. Tomasin. loc. cit.</p>
</div>

<div class="footnote" id="note164">
<p><span class="label"><a href="#tag164">164</a>.&nbsp;&nbsp;</span>Le parole dell'Editto si leggono nel c. 22 num. 8 delle
Pruove della Liber. Galic.</p>
</div>

<div class="footnote" id="note165">
<p><span class="label"><a href="#tag165">165</a>.&nbsp;&nbsp;</span>Pruove, etc. n. 22 dove si
legge l'Editto di Luigi XI.</p>
</div>

<div class="footnote" id="note166">
<p><span class="label"><a href="#tag166">166</a>.&nbsp;&nbsp;</span>Avent. Ann. Bojor, l. 7 c. 15 n. 18.</p>
</div>

<div class="footnote" id="note167">
<p><span class="label"><a href="#tag167">167</a>.&nbsp;&nbsp;</span>Bulla Jo. XXII praefixa Clementinis.</p>
</div>

<div class="footnote" id="note168">
<p><span class="label"><a href="#tag168">168</a>.&nbsp;&nbsp;</span>Villan. Histor. Flor. l. 9 c. 2.</p>
</div>

<div class="footnote" id="note169">
<p><span class="label"><a href="#tag169">169</a>.&nbsp;&nbsp;</span>V. Baluz. in Not. ad Vitas PP. Aven.
tom. 1 p. 682 Struv. Hist. Jur. Can. c. 7 § 27. Bonifac. de
Amanatis in prooem. Clement.</p>
</div>

<div class="footnote" id="note170">
<p><span class="label"><a href="#tag170">170</a>.&nbsp;&nbsp;</span>V. Struv. l. c. § 18.</p>
</div>

<div class="footnote" id="note171">
<p><span class="label"><a href="#tag171">171</a>.&nbsp;&nbsp;</span>Cujac. in C. ad audientiam 4 de Spons. et Matr.</p>
</div>

<div class="footnote" id="note172">
<p><span class="label"><a href="#tag172">172</a>.&nbsp;&nbsp;</span>Ludov. Gomes. in prooem. Comment. ad Regul. Cancel.</p>
</div>

<div class="footnote" id="note173">
<p><span class="label"><a href="#tag173">173</a>.&nbsp;&nbsp;</span>V. Mastricht. Hist. Jur. Can. n. 283.</p>
</div>

<div class="footnote" id="note174">
<p><span class="label"><a href="#tag174">174</a>.&nbsp;&nbsp;</span>V. Struv. Hist. Jur. Can. c. 7 § 28 et § 36.</p>
</div>

<div class="footnote" id="note175">
<p><span class="label"><a href="#tag175">175</a>.&nbsp;&nbsp;</span>Costanzo lib. 6.</p>
</div>

<div class="footnote" id="note176">
<p><span class="label"><a href="#tag176">176</a>.&nbsp;&nbsp;</span>Summonte t. 2 l. 3 pag. 417. Baluz. Notae ad Vitas
Papae. Aven. tom. 1 p. 842.</p>
</div>

<div class="footnote" id="note177">
<p><span class="label"><a href="#tag177">177</a>.&nbsp;&nbsp;</span>Baluz. loc. cit.</p>
</div>

<div class="footnote" id="note178">
<p><span class="label"><a href="#tag178">178</a>.&nbsp;&nbsp;</span>Prima Vita Clem. VI apud Baluz. tom. 1 pag. 246. Sed circa regimen,
et administrationem Regni memorati modicum facere
potuit, per dictam Joannam jam doli capacem impeditus.</p>
</div>

<div class="footnote" id="note179">
<p><span class="label"><a href="#tag179">179</a>.&nbsp;&nbsp;</span>Costanzo lib. 6.</p>
</div>

<div class="footnote" id="note180">
<p><span class="label"><a href="#tag180">180</a>.&nbsp;&nbsp;</span>Grammat. decis. 1 n. 27.</p>
</div>

<div class="footnote" id="note181">
<p><span class="label"><a href="#tag181">181</a>.&nbsp;&nbsp;</span>Giovanni Villani lib. 12 cap. 50, 78, 98. Matteo Villani
lib. 1 cap. 11. Petrarca lib. 6 rer. fam. epist. 6. V. Baluz.
in Notis ad Vitas PP. Aven. tom. 1 pag. 860.</p>
</div>

<div class="footnote" id="note182">
<p><span class="label"><a href="#tag182">182</a>.&nbsp;&nbsp;</span>Cost. lib. 6.</p>
</div>

<div class="footnote" id="note183">
<p><span class="label"><a href="#tag183">183</a>.&nbsp;&nbsp;</span>Tom. 2 pag. 1111.</p>
</div>

<div class="footnote" id="note184">
<p><span class="label"><a href="#tag184">184</a>.&nbsp;&nbsp;</span>Tutin. de' M. Giustizieri, fol. 62. V. Baluz. loc. cit.</p>
</div>

<div class="footnote" id="note185">
<p><span class="label"><a href="#tag185">185</a>.&nbsp;&nbsp;</span>Prima Vita Clem. VI apud Baluz. tom. 1 pag. 247. Contra
alios vero dictus Papa fecit processus, et fulminavit sententias
quantum ratio dictabat, et justitia suadebat.</p>
</div>

<div class="footnote" id="note186">
<p><span class="label"><a href="#tag186">186</a>.&nbsp;&nbsp;</span>Baluz. tom. 2 Vitae PP. Aven. pag. 689 e 690 rapporta
due epistole di Clemente scritte alla Regina, che lo
richiese di levar al fonte il parto; ed il Papa commise agli
Arcivescovi di Napoli, di Bari e di Brindisi, o altro Prelato
ad elezione della Regina di farlo in suo nome, siccome fu
tenuto al fonte dal Vescovo Cavillocense Cancelliere di Giovanna.</p>
</div>

<div class="footnote" id="note187">
<p><span class="label"><a href="#tag187">187</a>.&nbsp;&nbsp;</span>II. Vita Clem. VII apud Baluz. tom. 1 pag. 271.</p>
</div>

<div class="footnote" id="note188">
<p><span class="label"><a href="#tag188">188</a>.&nbsp;&nbsp;</span>II. Vita Clem. apud Baluz. loc. cit. Misericorditer dispensavit,
quoniam in secundo consanguinitatis gradu se invicem
ex duobus stirpibus contingebant.</p>
</div>

<div class="footnote" id="note189">
<p><span class="label"><a href="#tag189">189</a>.&nbsp;&nbsp;</span>II. Vita Clem. apud Baluz. loc. cit. pag. 272. Civitatem
Avenionensem, etc. emit a Regina praedicta pretio invicem
concordato.</p>
</div>

<div class="footnote" id="note190">
<p><span class="label"><a href="#tag190">190</a>.&nbsp;&nbsp;</span>Costanzo lib. 6.</p>
</div>

<div class="footnote" id="note191">
<p><span class="label"><a href="#tag191">191</a>.&nbsp;&nbsp;</span>Tom. 2 pag. 182.</p>
</div>

<div class="footnote" id="note192">
<p><span class="label"><a href="#tag192">192</a>.&nbsp;&nbsp;</span>Tom. 3 pag. 1119.</p>
</div>

<div class="footnote" id="note193">
<p><span class="label"><a href="#tag193">193</a>.&nbsp;&nbsp;</span>Inveges tom. 3. Histor. Paler.</p>
</div>

<div class="footnote" id="note194">
<p><span class="label"><a href="#tag194">194</a>.&nbsp;&nbsp;</span>V. Chiocar. de Archiep. Neap. ann. 1359. Ughell. de
Archiep. Neap. pag. 195, 196.</p>
</div>

<div class="footnote" id="note195">
<p><span class="label"><a href="#tag195">195</a>.&nbsp;&nbsp;</span>Costanzo lib. 7.</p>
</div>

<div class="footnote" id="note196">
<p><span class="label"><a href="#tag196">196</a>.&nbsp;&nbsp;</span>Tristan. Caracc. in Geneal. Car. I. Summ.
tom. 2 lib. 3, p. 446 e 447.</p>
</div>

<div class="footnote" id="note197">
<p><span class="label"><a href="#tag197">197</a>.&nbsp;&nbsp;</span>Summonte tom. 2 lib. 3 pag. 446 et 447.</p>
</div>

<div class="footnote" id="note198">
<p><span class="label"><a href="#tag198">198</a>.&nbsp;&nbsp;</span>IV. Vita Urb. V. apud Baluz. tom. 1 pag. 424.</p>
</div>

<div class="footnote" id="note199">
<p><span class="label"><a href="#tag199">199</a>.&nbsp;&nbsp;</span>Theodoric. b Niem lib. 1 de Schismate, cap. 6, 6, 34, 65.</p>
</div>

<div class="footnote" id="note200">
<p><span class="label"><a href="#tag200">200</a>.&nbsp;&nbsp;</span>Villan. lib. 12 cap. 17.</p>
</div>

<div class="footnote" id="note201">
<p><span class="label"><a href="#tag201">201</a>.&nbsp;&nbsp;</span>Theodoric. lib. 1 de Schismate,
cap. 9.</p>
</div>

<div class="footnote" id="note202">
<p><span class="label"><a href="#tag202">202</a>.&nbsp;&nbsp;</span>V. Baluz. in Notis ad Vitas PP. Aven. tom. 1 pag. 1333.</p>
</div>

<div class="footnote" id="note203">
<p><span class="label"><a href="#tag203">203</a>.&nbsp;&nbsp;</span>V. Baluz. loc. cit. pag. 1176 et seqq.</p>
</div>

<div class="footnote" id="note204">
<p><span class="label"><a href="#tag204">204</a>.&nbsp;&nbsp;</span>V. Baluz. in Notis ad Vitas PP. Aven. tom. 1 p. 1125.</p>
</div>

<div class="footnote" id="note205">
<p><span class="label"><a href="#tag205">205</a>.&nbsp;&nbsp;</span>V. Baluz. loc. cit. et pag. 1124.</p>
</div>

<div class="footnote" id="note206">
<p><span class="label"><a href="#tag206">206</a>.&nbsp;&nbsp;</span>Theodor. a Niem
de Schism. lib. 1 loc. cit. V. Baluz. loc. cit. pag. 1124</p>
</div>

<div class="footnote" id="note207">
<p><span class="label"><a href="#tag207">207</a>.&nbsp;&nbsp;</span>Theodor. lib. 1 cap. 7, 8.</p>
</div>

<div class="footnote" id="note208">
<p><span class="label"><a href="#tag208">208</a>.&nbsp;&nbsp;</span>Theodor. a Niem loc. cit. cap. 21. Baluz. loc. cit.
pag. 1127.</p>
</div>

<div class="footnote" id="note209">
<p><span class="label"><a href="#tag209">209</a>.&nbsp;&nbsp;</span>V. Baluz. loc. cit. pag. 1098, 1207 et 1398.</p>
</div>

<div class="footnote" id="note210">
<p><span class="label"><a href="#tag210">210</a>.&nbsp;&nbsp;</span>V. Chioccar. de Archiepisc. Neap. ann. 1378.</p>
</div>

<div class="footnote" id="note211">
<p><span class="label"><a href="#tag211">211</a>.&nbsp;&nbsp;</span>V. Chioccar. de Archiep. Neap. ann. 1378.</p>
</div>

<div class="footnote" id="note212">
<p><span class="label"><a href="#tag212">212</a>.&nbsp;&nbsp;</span>Vincenti in Teatr. Ugo Sanseverin.</p>
</div>

<div class="footnote" id="note213">
<p><span class="label"><a href="#tag213">213</a>.&nbsp;&nbsp;</span>Summonte part. 2 c. 3 pag. 457.</p>
</div>

<div class="footnote" id="note214">
<p><span class="label"><a href="#tag214">214</a>.&nbsp;&nbsp;</span>È rapportata da Chioccarel. in M. S. giurisd. tom. 1.</p>
</div>

<div class="footnote" id="note215">
<p><span class="label"><a href="#tag215">215</a>.&nbsp;&nbsp;</span>Rainald. ann. 1380 § 4.</p>
</div>

<div class="footnote" id="note216">
<p><span class="label"><a href="#tag216">216</a>.&nbsp;&nbsp;</span>Costanzo l. 7.</p>
</div>

<div class="footnote" id="note217">
<p><span class="label"><a href="#tag217">217</a>.&nbsp;&nbsp;</span>Tom. 2 p. 1147.</p>
</div>

<div class="footnote" id="note218">
<p><span class="label"><a href="#tag218">218</a>.&nbsp;&nbsp;</span>Scip. Ammir. ne' Ritratti parlando della Regina Giovanna
Prima.</p>
</div>

<div class="footnote" id="note219">
<p><span class="label"><a href="#tag219">219</a>.&nbsp;&nbsp;</span>Chioc. M. S. Giurisd. tom. 1.</p>
</div>

<div class="footnote" id="note220">
<p><span class="label"><a href="#tag220">220</a>.&nbsp;&nbsp;</span>Lunig, pag. 1140 e seqq.</p>
</div>

<div class="footnote" id="note221">
<p><span class="label"><a href="#tag221">221</a>.&nbsp;&nbsp;</span>Pag. 1146.</p>
</div>

<div class="footnote" id="note222">
<p><span class="label"><a href="#tag222">222</a>.&nbsp;&nbsp;</span>Sono rapportati dal Costanzo lib. 7.</p>
</div>

<div class="footnote" id="note223">
<p><span class="label"><a href="#tag223">223</a>.&nbsp;&nbsp;</span>V. Baluz. in Notis ad Vitas PP. Aven. tom. 1 pag. 1157.</p>
</div>

<div class="footnote" id="note224">
<p><span class="label"><a href="#tag224">224</a>.&nbsp;&nbsp;</span>Felyn. Epito de Regno Apuliae, et Siciliae, c. 2. Grammat.
decis. 1 num. 23 et 27.</p>
</div>

<div class="footnote" id="note225">
<p><span class="label"><a href="#tag225">225</a>.&nbsp;&nbsp;</span>Angel. cons. 110.</p>
</div>

<div class="footnote" id="note226">
<p><span class="label"><a href="#tag226">226</a>.&nbsp;&nbsp;</span>Costan. lib. 7.</p>
</div>

<div class="footnote" id="note227">
<p><span class="label"><a href="#tag227">227</a>.&nbsp;&nbsp;</span>Ammirat. nei Ritratti.</p>
</div>

<div class="footnote" id="note228">
<p><span class="label"><a href="#tag228">228</a>.&nbsp;&nbsp;</span>Costanzo lib. 7.</p>
</div>

<div class="footnote" id="note229">
<p><span class="label"><a href="#tag229">229</a>.&nbsp;&nbsp;</span>Baluz. tom. 1 pag. 1093 et seqq. usq. ad 1104 et
pag. 1182 usque ad pag. 1192.</p>
</div>

<div class="footnote" id="note230">
<p><span class="label"><a href="#tag230">230</a>.&nbsp;&nbsp;</span>V. Baluz. to. 1 pag. 1278,
1459, 1036, 1101, 1126, 1369 et 1474.</p>
</div>

<div class="footnote" id="note231">
<p><span class="label"><a href="#tag231">231</a>.&nbsp;&nbsp;</span>Paul. Aemil. l. 9
de reb. in Gal. gest. Fross. hist. lib. 2.</p>
</div>

<div class="footnote" id="note232">
<p><span class="label"><a href="#tag232">232</a>.&nbsp;&nbsp;</span>Paul. Aemil. l. 6
de reb. in Gallia gest.</p>
</div>

<div class="footnote" id="note233">
<p><span class="label"><a href="#tag233">233</a>.&nbsp;&nbsp;</span>S. Antonin. par. 3 tit. 22 cap. 2 § 2.</p>
</div>

<div class="footnote" id="note234">
<p><span class="label"><a href="#tag234">234</a>.&nbsp;&nbsp;</span>Panorm. in
prooem. Decretal.</p>
</div>

<div class="footnote" id="note235">
<p><span class="label"><a href="#tag235">235</a>.&nbsp;&nbsp;</span>Zabarell. Tract. de schismate, p. 569.</p>
</div>

<div class="footnote" id="note236">
<p><span class="label"><a href="#tag236">236</a>.&nbsp;&nbsp;</span>Cajet. Tract. de auth. Papae, et Conc. cap. 8.</p>
</div>

<div class="footnote" id="note237">
<p><span class="label"><a href="#tag237">237</a>.&nbsp;&nbsp;</span>Baluz.
in Praefat. ad Vitas Papar. Aven. tom. 2.</p>
</div>

<div class="footnote" id="note238">
<p><span class="label"><a href="#tag238">238</a>.&nbsp;&nbsp;</span>Maimburg.
Istoria del grande Scisma d'Occidente, l. 1 et 3.</p>
</div>

<div class="footnote" id="note239">
<p><span class="label"><a href="#tag239">239</a>.&nbsp;&nbsp;</span>Bingamo, de Orig. Eccl. l. 16 c. 1 § 6.</p>
</div>

<div class="footnote" id="note240">
<p><span class="label"><a href="#tag240">240</a>.&nbsp;&nbsp;</span>Angel.
cons. 110.</p>
</div>

<div class="footnote" id="note241">
<p><span class="label"><a href="#tag241">241</a>.&nbsp;&nbsp;</span>Costanzo lib. 8.</p>
</div>

<div class="footnote" id="note242">
<p><span class="label"><a href="#tag242">242</a>.&nbsp;&nbsp;</span>Tom. 2 pag. 1182 et 1183.</p>
</div>

<div class="footnote" id="note243">
<p><span class="label"><a href="#tag243">243</a>.&nbsp;&nbsp;</span>Tutini de' Contestabili, pag. 123. Costanzo lib. 8.</p>
</div>

<div class="footnote" id="note244">
<p><span class="label"><a href="#tag244">244</a>.&nbsp;&nbsp;</span>Costanzo lib. 8.</p>
</div>

<div class="footnote" id="note245">
<p><span class="label"><a href="#tag245">245</a>.&nbsp;&nbsp;</span>Tom. 2 pag. 1192.</p>
</div>

<div class="footnote" id="note246">
<p><span class="label"><a href="#tag246">246</a>.&nbsp;&nbsp;</span>Costanzo lib. 8.</p>
</div>

<div class="footnote" id="note247">
<p><span class="label"><a href="#tag247">247</a>.&nbsp;&nbsp;</span>Bonfinio Hist. d'Ungaria, Costanzo lib. 8.</p>
</div>

<div class="footnote" id="note248">
<p><span class="label"><a href="#tag248">248</a>.&nbsp;&nbsp;</span>Se dovranno attendersi gli Scrittori rapportati da Struvio
Syntag. Hist. Germ. Dissert. 24 § 35 l'Imperatore Carlo
IV a quei tempi era già morto; poichè narrano esser accaduta
la sua morte in Praga la vigilia di Sant'Andrea Apostolo
nell'anno 1378.</p>
</div>

<div class="footnote" id="note249">
<p><span class="label"><a href="#tag249">249</a>.&nbsp;&nbsp;</span>Paris de Puteo lib. de Duello, cap. 14 lib. 9.</p>
</div>

<div class="footnote" id="note250">
<p><span class="label"><a href="#tag250">250</a>.&nbsp;&nbsp;</span>V. Baluz. in Notis ad Vitas PP. Aven. tom. 1 pag. 1253.</p>
</div>

<div class="footnote" id="note251">
<p><span class="label"><a href="#tag251">251</a>.&nbsp;&nbsp;</span>Ughell. tom. 5. Ital. sacr. de Archiep. Neap. pag. 207.</p>
</div>

<div class="footnote" id="note252">
<p><span class="label"><a href="#tag252">252</a>.&nbsp;&nbsp;</span>I. Vita Clem. VII apud Baluz. t. 1 p. 254.</p>
</div>

<div class="footnote" id="note253">
<p><span class="label"><a href="#tag253">253</a>.&nbsp;&nbsp;</span>Tom. 1 pag. 1210 et 1215.</p>
</div>

<div class="footnote" id="note254">
<p><span class="label"><a href="#tag254">254</a>.&nbsp;&nbsp;</span>I. Vita Clem. VII apud Baluz. loc. cit.</p>
</div>

<div class="footnote" id="note255">
<p><span class="label"><a href="#tag255">255</a>.&nbsp;&nbsp;</span>La celebrità,
ordine e processo della solenne incoronazione, fatta
in Avignone da Papa Clemente VII al Re Luigi II d'Angiò,
con tutte le sue cirimonie, riti e funzioni; siccome le orazioni,
benedizioni e cirimonie, che s'usarono nell'imbarcarsi
il Re Luigi nel porto di Marsiglia, per l'impresa di Napoli,
colla formula della benedizione data alla Galea, sulla quale
dovea navigare il Re, e sua Compagnia; si leggono presso
Lunig in una pienissima relazione, dettata in Lingua Franzese
p. 1186.</p>
</div>

<div class="footnote" id="note256">
<p><span class="label"><a href="#tag256">256</a>.&nbsp;&nbsp;</span>Baluz. in Notis ad Vitas PP. Aven. tom. 2 pag. 1397.</p>
</div>

<div class="footnote" id="note257">
<p><span class="label"><a href="#tag257">257</a>.&nbsp;&nbsp;</span>Costanzo lib. 11.</p>
</div>

<div class="footnote" id="note258">
<p><span class="label"><a href="#tag258">258</a>.&nbsp;&nbsp;</span>Summon. tom. 2 pag. 534.</p>
</div>

<div class="footnote" id="note259">
<p><span class="label"><a href="#tag259">259</a>.&nbsp;&nbsp;</span>Tom. 2 pag. 1220.</p>
</div>

<div class="footnote" id="note260">
<p><span class="label"><a href="#tag260">260</a>.&nbsp;&nbsp;</span>Pag. 1326.</p>
</div>

<div class="footnote" id="note261">
<p><span class="label"><a href="#tag261">261</a>.&nbsp;&nbsp;</span>Costanzo lib. ii.</p>
</div>

<div class="footnote" id="note262">
<p><span class="label"><a href="#tag262">262</a>.&nbsp;&nbsp;</span>Ang. Cost. lib. II in fin.</p>
</div>

<div class="footnote" id="note263">
<p><span class="label"><a href="#tag263">263</a>.&nbsp;&nbsp;</span>Costan. lib. II.</p>
</div>

<div class="footnote" id="note264">
<p><span class="label"><a href="#tag264">264</a>.&nbsp;&nbsp;</span>Summont. lib. 4 to. 2 pag. 602.</p>
</div>

<div class="footnote" id="note265">
<p><span class="label"><a href="#tag265">265</a>.&nbsp;&nbsp;</span>Tutin. de' Contestab. pag. 130.</p>
</div>

<div class="footnote" id="note266">
<p><span class="label"><a href="#tag266">266</a>.&nbsp;&nbsp;</span>In prooem. MC. V. et Rit. ult. ann. 1420.</p>
</div>

<div class="footnote" id="note267">
<p><span class="label"><a href="#tag267">267</a>.&nbsp;&nbsp;</span>Chiocc. M. S. Giurisd. to. 1 ann. 1418.</p>
</div>

<div class="footnote" id="note268">
<p><span class="label"><a href="#tag268">268</a>.&nbsp;&nbsp;</span>Chioccar. loc. cit.</p>
</div>

<div class="footnote" id="note269">
<p><span class="label"><a href="#tag269">269</a>.&nbsp;&nbsp;</span>Costanzo l. 13 in fin.</p>
</div>

<div class="footnote" id="note270">
<p><span class="label"><a href="#tag270">270</a>.&nbsp;&nbsp;</span>Summonte l. 4 tom. 2 p. 585.</p>
</div>

<div class="footnote" id="note271">
<p><span class="label"><a href="#tag271">271</a>.&nbsp;&nbsp;</span>Tom. 2 p. 1234.</p>
</div>

<div class="footnote" id="note272">
<p><span class="label"><a href="#tag272">272</a>.&nbsp;&nbsp;</span>Pag. 1226.</p>
</div>

<div class="footnote" id="note273">
<p><span class="label"><a href="#tag273">273</a>.&nbsp;&nbsp;</span>Chiocc. M. S. giur. tom. 1.</p>
</div>

<div class="footnote" id="note274">
<p><span class="label"><a href="#tag274">274</a>.&nbsp;&nbsp;</span>Chioccarel. tom. 1. M. S. giurisd.</p>
</div>

<div class="footnote" id="note275">
<p><span class="label"><a href="#tag275">275</a>.&nbsp;&nbsp;</span>Tom. 2 pag. 1235.</p>
</div>

<div class="footnote" id="note276">
<p><span class="label"><a href="#tag276">276</a>.&nbsp;&nbsp;</span>Pag. 1238.</p>
</div>

<div class="footnote" id="note277">
<p><span class="label"><a href="#tag277">277</a>.&nbsp;&nbsp;</span>Tutin. de' Contest. pag. 145.</p>
</div>

<div class="footnote" id="note278">
<p><span class="label"><a href="#tag278">278</a>.&nbsp;&nbsp;</span>Rit. 55 et ult.</p>
</div>

<div class="footnote" id="note279">
<p><span class="label"><a href="#tag279">279</a>.&nbsp;&nbsp;</span>In prooem. et Rit. 1.</p>
</div>

<div class="footnote" id="note280">
<p><span class="label"><a href="#tag280">280</a>.&nbsp;&nbsp;</span>Rit. 14, 34, 39, 46, 50.</p>
</div>

<div class="footnote" id="note281">
<p><span class="label"><a href="#tag281">281</a>.&nbsp;&nbsp;</span>Rit. 311.</p>
</div>

<div class="footnote" id="note282">
<p><span class="label"><a href="#tag282">282</a>.&nbsp;&nbsp;</span>Rit. 289.</p>
</div>

<div class="footnote" id="note283">
<p><span class="label"><a href="#tag283">283</a>.&nbsp;&nbsp;</span>Cap. si Judex Laicus de sentent. Excomm. in 6.</p>
</div>

<div class="footnote" id="note284">
<p><span class="label"><a href="#tag284">284</a>.&nbsp;&nbsp;</span>Rit. 235. Quamvis Jura Canonica his praedictis videantur
aliquantulum refragari.</p>
</div>

<div class="footnote" id="note285">
<p><span class="label"><a href="#tag285">285</a>.&nbsp;&nbsp;</span>Rit. 289.</p>
</div>

<div class="footnote" id="note286">
<p><span class="label"><a href="#tag286">286</a>.&nbsp;&nbsp;</span>Rit. 280.</p>
</div>

<div class="footnote" id="note287">
<p><span class="label"><a href="#tag287">287</a>.&nbsp;&nbsp;</span>Rit. 292.</p>
</div>

<div class="footnote" id="note288">
<p><span class="label"><a href="#tag288">288</a>.&nbsp;&nbsp;</span>Rit. 293.</p>
</div>

<div class="footnote" id="note289">
<p><span class="label"><a href="#tag289">289</a>.&nbsp;&nbsp;</span>V. Summonte p. 583 to. 2.</p>
</div>

<div class="footnote" id="note290">
<p><span class="label"><a href="#tag290">290</a>.&nbsp;&nbsp;</span>Toppi tom. 1 de Orig.
Tribun. p. 182.</p>
</div>

<div class="footnote" id="note291">
<p><span class="label"><a href="#tag291">291</a>.&nbsp;&nbsp;</span>Toppi Biblioth.</p>
</div>

<div class="footnote" id="note292">
<p><span class="label"><a href="#tag292">292</a>.&nbsp;&nbsp;</span>Pragm. 1 de Feud.</p>
</div>

<div class="footnote" id="note293">
<p><span class="label"><a href="#tag293">293</a>.&nbsp;&nbsp;</span>V. Jacopo Bern. Mulzio repraesent. Majest. Imper.
p. 2 c. 33 § 2. Ant. da Wood. hist. et antiqu. Academ.
Oxoniens. lib. 1. Reinardo Vitriario G. C. Olandese Instit.
jur. pub. Rom. Germ. l. 4 tit. 11 § 9.</p>
</div>

<div class="footnote" id="note294">
<p><span class="label"><a href="#tag294">294</a>.&nbsp;&nbsp;</span>Conringio Antiqu. Acad. dissert. 4.</p>
</div>

<div class="footnote" id="note295">
<p><span class="label"><a href="#tag295">295</a>.&nbsp;&nbsp;</span>Claud. Emerico
de Acad. Paris. p. 115. Naudeo de antiq. Scholae Medic.
Paris. pag. 17.</p>
</div>

<div class="footnote" id="note296">
<p><span class="label"><a href="#tag296">296</a>.&nbsp;&nbsp;</span>Privil. Reg. Jo. II. Non quod per hoc, nec per infrascripta
tollatur privilegium Justitiario Scholarium ab antiquo
concessum.</p>
</div>

<div class="footnote" id="note297">
<p><span class="label"><a href="#tag297">297</a>.&nbsp;&nbsp;</span>V. Chioccar. de Archiep. Neap. in Nicolao
de Drano, fol. 271.</p>
</div>

<div class="footnote" id="note298">
<p><span class="label"><a href="#tag298">298</a>.&nbsp;&nbsp;</span>Tappia, Jus Regni, lib. 2 de Offic. M. Cancellarii,
pag. 407.</p>
</div>

<div class="footnote" id="note299">
<p><span class="label"><a href="#tag299">299</a>.&nbsp;&nbsp;</span>Affl. decis. 41.</p>
</div>

<div class="footnote" id="note300">
<p><span class="label"><a href="#tag300">300</a>.&nbsp;&nbsp;</span>Summ. tom. 2 lib. 4 pag. 608.</p>
</div>

<div class="footnote" id="note301">
<p><span class="label"><a href="#tag301">301</a>.&nbsp;&nbsp;</span>Recco super privileg. Jo. II.</p>
</div>

<div class="footnote" id="note302">
<p><span class="label"><a href="#tag302">302</a>.&nbsp;&nbsp;</span>Afflict. decis. 41.</p>
</div>

<div class="footnote" id="note303">
<p><span class="label"><a href="#tag303">303</a>.&nbsp;&nbsp;</span>Summ. Tappia loc. cit.</p>
</div>

<div class="footnote" id="note304">
<p><span class="label"><a href="#tag304">304</a>.&nbsp;&nbsp;</span>Tappia Jus Regn. lib. 2 de Offic. M. Cancell. pag. 417
ad 423.</p>
</div>

<div class="footnote" id="note305">
<p><span class="label"><a href="#tag305">305</a>.&nbsp;&nbsp;</span>Tasson. de Antef. vers. 3 observ. 3 num. 255.</p>
</div>

<div class="footnote" id="note306">
<p><span class="label"><a href="#tag306">306</a>.&nbsp;&nbsp;</span>Recco in Privilegio Jo. II.</p>
</div>

<div class="footnote" id="note307">
<p><span class="label"><a href="#tag307">307</a>.&nbsp;&nbsp;</span>V. Chioccar. de Archiep. Neap. in Bozzuto, anno 1378.</p>
</div>

<div class="footnote" id="note308">
<p><span class="label"><a href="#tag308">308</a>.&nbsp;&nbsp;</span>V. Ciaccon. in Urbano VI et in Cardinali Gentili de
Sangro.</p>
</div>

<div class="footnote" id="note309">
<p><span class="label"><a href="#tag309">309</a>.&nbsp;&nbsp;</span>Ciaccon. loc. cit. Diar. Ducis Montisleon. Jo.
Baptista Carafa. Hist. Neap. lib. 6.</p>
</div>

<div class="footnote" id="note310">
<p><span class="label"><a href="#tag310">310</a>.&nbsp;&nbsp;</span>Teodoric. de Schism.
lib. 1 cap. 26.</p>
</div>

<div class="footnote" id="note311">
<p><span class="label"><a href="#tag311">311</a>.&nbsp;&nbsp;</span>Ciaccon. in Urbano VI.</p>
</div>

<div class="footnote" id="note312">
<p><span class="label"><a href="#tag312">312</a>.&nbsp;&nbsp;</span>V Chiocc. in Archiep. Neap. in Thom. ann. 1380.</p>
</div>

<div class="footnote" id="note313">
<p><span class="label"><a href="#tag313">313</a>.&nbsp;&nbsp;</span>Chioc. in Archiep. Guglielmo ann. 1380.</p>
</div>

<div class="footnote" id="note314">
<p><span class="label"><a href="#tag314">314</a>.&nbsp;&nbsp;</span>S. Antonin. in 3 p. Hist. lit. 12 cap. 2 § 14. Collenuc.
lib. 5. Comp. Regn.</p>
</div>

<div class="footnote" id="note315">
<p><span class="label"><a href="#tag315">315</a>.&nbsp;&nbsp;</span>Chiocc. de Archiep. Neap. ann. 13, 9 fol. 257 et
ann. 1412 fol. 266.</p>
</div>

<div class="footnote" id="note316">
<p><span class="label"><a href="#tag316">316</a>.&nbsp;&nbsp;</span>Chioc. de Archiep. Neapol. fol. 256.</p>
</div>

<div class="footnote" id="note317">
<p><span class="label"><a href="#tag317">317</a>.&nbsp;&nbsp;</span>V. Baluz. in Praefat. ad Vitas Papar. Aven.</p>
</div>

<div class="footnote" id="note318">
<p><span class="label"><a href="#tag318">318</a>.&nbsp;&nbsp;</span>V. Struv. Hist. Juris Canon. c. 7 § 32.</p>
</div>

<div class="footnote" id="note319">
<p><span class="label"><a href="#tag319">319</a>.&nbsp;&nbsp;</span>Summon. tom. 2 lib. 4 cap. 620.</p>
</div>

<div class="footnote" id="note320">
<p><span class="label"><a href="#tag320">320</a>.&nbsp;&nbsp;</span>Summ. loc. cit.</p>
</div>

<div class="footnote" id="note321">
<p><span class="label"><a href="#tag321">321</a>.&nbsp;&nbsp;</span>Toppi de Orig. Tribunal. part. 1. 3 c. 10 pag. 107 et segg.</p>
</div>

<div class="footnote" id="note322">
<p><span class="label"><a href="#tag322">322</a>.&nbsp;&nbsp;</span>Lib. 1 p. 23.</p>
</div>

<div class="footnote" id="note323">
<p><span class="label"><a href="#tag323">323</a>.&nbsp;&nbsp;</span>V. Engen. Nap. Sacr. di M. Oliveto.</p>
</div>

<div class="footnote" id="note324">
<p><span class="label"><a href="#tag324">324</a>.&nbsp;&nbsp;</span>Fazzel. de Reb. Siculis, decad. 1 lib. 1 c. 3.</p>
</div>

<div class="footnote" id="note325">
<p><span class="label"><a href="#tag325">325</a>.&nbsp;&nbsp;</span>Michael Riccius lib. 4 de Regib. Neap. et Sic. Cum
prius unaquaeque Civitas, Oppidumve pro numero, amplitudineque,
et opibus, stipendia penderet pro collectas, ut
ajunt.</p>
</div>

<div class="footnote" id="note326">
<p><span class="label"><a href="#tag326">326</a>.&nbsp;&nbsp;</span>Vien rapportato da Chioccar. tom. 1. M. S. giurisd.</p>
</div>

<div class="footnote" id="note327">
<p><span class="label"><a href="#tag327">327</a>.&nbsp;&nbsp;</span>Capit. Reg. Alphonsi.</p>
</div>

<div class="footnote" id="note328">
<p><span class="label"><a href="#tag328">328</a>.&nbsp;&nbsp;</span>Zurita Annali d'Aragona.</p>
</div>

<div class="footnote" id="note329">
<p><span class="label"><a href="#tag329">329</a>.&nbsp;&nbsp;</span>Mazzel. Descriz. del Regno.</p>
</div>

<div class="footnote" id="note330">
<p><span class="label"><a href="#tag330">330</a>.&nbsp;&nbsp;</span>Baron. Ann. Eccles.
discurs. de Monarchia Siciliae, tom. 11.</p>
</div>

<div class="footnote" id="note331">
<p><span class="label"><a href="#tag331">331</a>.&nbsp;&nbsp;</span>Vien rapportato dal Chioccar. tom. 1. M. S. Giurisd.</p>
</div>

<div class="footnote" id="note332">
<p><span class="label"><a href="#tag332">332</a>.&nbsp;&nbsp;</span>Tutin. de' M. Giustiz. pag. 78.</p>
</div>

<div class="footnote" id="note333">
<p><span class="label"><a href="#tag333">333</a>.&nbsp;&nbsp;</span>Tom. 2 pag. 1239, 1246, 1248 e 1249.</p>
</div>

<div class="footnote" id="note334">
<p><span class="label"><a href="#tag334">334</a>.&nbsp;&nbsp;</span>Chioc. l. 1. M. S. giurisd.</p>
</div>

<div class="footnote" id="note335">
<p><span class="label"><a href="#tag335">335</a>.&nbsp;&nbsp;</span>Tom. 2 pag. 1254.</p>
</div>

<div class="footnote" id="note336">
<p><span class="label"><a href="#tag336">336</a>.&nbsp;&nbsp;</span>V. Giovio negl'Elogj degl'uom. illustr.</p>
</div>

<div class="footnote" id="note337">
<p><span class="label"><a href="#tag337">337</a>.&nbsp;&nbsp;</span>V. Tappia Jus Regni, in rubr. de Off. S. R. C. num. 6.</p>
</div>

<div class="footnote" id="note338">
<p><span class="label"><a href="#tag338">338</a>.&nbsp;&nbsp;</span>Card. de Luca Relat. Cur. Rom. lib. 13 disc. 32 n. 13.</p>
</div>

<div class="footnote" id="note339">
<p><span class="label"><a href="#tag339">339</a>.&nbsp;&nbsp;</span>Tappia loc. cit. n. 10.</p>
</div>

<div class="footnote" id="note340">
<p><span class="label"><a href="#tag340">340</a>.&nbsp;&nbsp;</span>Tasson. de Antef. vers. 3
obs. 7 p. 111.</p>
</div>

<div class="footnote" id="note341">
<p><span class="label"><a href="#tag341">341</a>.&nbsp;&nbsp;</span>Tasson. l. c. n. 75 et vers. 7 obs. 3 n. 70.</p>
</div>

<div class="footnote" id="note342">
<p><span class="label"><a href="#tag342">342</a>.&nbsp;&nbsp;</span>Tasson. de Antefato loc. cit.</p>
</div>

<div class="footnote" id="note343">
<p><span class="label"><a href="#tag343">343</a>.&nbsp;&nbsp;</span>Toppi de Orig. S. R. C.
lib. 1 cap. 4.</p>
</div>

<div class="footnote" id="note344">
<p><span class="label"><a href="#tag344">344</a>.&nbsp;&nbsp;</span>Roman. de praeem. S. R. C.</p>
</div>

<div class="footnote" id="note345">
<p><span class="label"><a href="#tag345">345</a>.&nbsp;&nbsp;</span>Freccia
lib. 1 de Subfeud. de Offic. M. Camerar. n. 15 et 16.</p>
</div>

<div class="footnote" id="note346">
<p><span class="label"><a href="#tag346">346</a>.&nbsp;&nbsp;</span>Summon. tom. 3 pag. 99.</p>
</div>

<div class="footnote" id="note347">
<p><span class="label"><a href="#tag347">347</a>.&nbsp;&nbsp;</span>Litera R. Al. apud Toppi,
pag. 442 tom. 2 de Orig. Tribunal.</p>
</div>

<div class="footnote" id="note348">
<p><span class="label"><a href="#tag348">348</a>.&nbsp;&nbsp;</span>Toppi tom. 2 de
Orig. Trib. lib. 1 cap. 4 n. 34 et 35 ivi: in quibus de jure
disceptabitur, etc.</p>
</div>

<div class="footnote" id="note349">
<p><span class="label"><a href="#tag349">349</a>.&nbsp;&nbsp;</span>Toppi tom. 2 p. 442 et 496.</p>
</div>

<div class="footnote" id="note350">
<p><span class="label"><a href="#tag350">350</a>.&nbsp;&nbsp;</span>M. A. Surg. de Neap. illust. cap. 17 n. 45.</p>
</div>

<div class="footnote" id="note351">
<p><span class="label"><a href="#tag351">351</a>.&nbsp;&nbsp;</span>Ricc. lib. 4 de Reg. Neap. et Sicil.</p>
</div>

<div class="footnote" id="note352">
<p><span class="label"><a href="#tag352">352</a>.&nbsp;&nbsp;</span>Afflict. decis. 291 n. 3.</p>
</div>

<div class="footnote" id="note353">
<p><span class="label"><a href="#tag353">353</a>.&nbsp;&nbsp;</span>Freccia de Subfeud. lib. 1.
cap. de Antiq. Statu. Regni n. 38.</p>
</div>

<div class="footnote" id="note354">
<p><span class="label"><a href="#tag354">354</a>.&nbsp;&nbsp;</span>Summonte tom. 3
lib. 5 p. 69.</p>
</div>

<div class="footnote" id="note355">
<p><span class="label"><a href="#tag355">355</a>.&nbsp;&nbsp;</span>Chiocc. de Episc. Neap. in Gaspare de
Diano p. 277.</p>
</div>

<div class="footnote" id="note356">
<p><span class="label"><a href="#tag356">356</a>.&nbsp;&nbsp;</span>Tappia in rub. de Offic. S. R. C. in Jur.
Reg.</p>
</div>

<div class="footnote" id="note357">
<p><span class="label"><a href="#tag357">357</a>.&nbsp;&nbsp;</span>Tasson. de Antef. loc. cit.</p>
</div>

<div class="footnote" id="note358">
<p><span class="label"><a href="#tag358">358</a>.&nbsp;&nbsp;</span>Topp. tom. 2 de
Orig. Trib. lib. 1 cap. 1.</p>
</div>

<div class="footnote" id="note359">
<p><span class="label"><a href="#tag359">359</a>.&nbsp;&nbsp;</span>Chiocc. loc. cit.</p>
</div>

<div class="footnote" id="note360">
<p><span class="label"><a href="#tag360">360</a>.&nbsp;&nbsp;</span>Summ. loc. cit.</p>
</div>

<div class="footnote" id="note361">
<p><span class="label"><a href="#tag361">361</a>.&nbsp;&nbsp;</span>Toppi loc. cit. cap. 2.</p>
</div>

<div class="footnote" id="note362">
<p><span class="label"><a href="#tag362">362</a>.&nbsp;&nbsp;</span>Prammatica 2 de Offic. S. R. C.</p>
</div>

<div class="footnote" id="note363">
<p><span class="label"><a href="#tag363">363</a>.&nbsp;&nbsp;</span>Toppi loc. cit. cap. 3.</p>
</div>

<div class="footnote" id="note364">
<p><span class="label"><a href="#tag364">364</a>.&nbsp;&nbsp;</span>Affl. decis. 304 in princ.</p>
</div>

<div class="footnote" id="note365">
<p><span class="label"><a href="#tag365">365</a>.&nbsp;&nbsp;</span>Pramm. v. de Offic. S.
R. C. ivi: Ubi praesidebit unus.</p>
</div>

<div class="footnote" id="note366">
<p><span class="label"><a href="#tag366">366</a>.&nbsp;&nbsp;</span>Tasson. de Antef. vers. 3 rub. 3.</p>
</div>

<div class="footnote" id="note367">
<p><span class="label"><a href="#tag367">367</a>.&nbsp;&nbsp;</span>Toppi de Orig.
Trib. tom. 2 lib. 2 cap. 6.</p>
</div>

<div class="footnote" id="note368">
<p><span class="label"><a href="#tag368">368</a>.&nbsp;&nbsp;</span>V. Bartol. Chiocc. de Episcop.
et Arch. Neap. pag. 277.</p>
</div>

<div class="footnote" id="note369">
<p><span class="label"><a href="#tag369">369</a>.&nbsp;&nbsp;</span>V. Chiocc. de Archiep.
Neap. in Oliverio, pag. 287.</p>
</div>

<div class="footnote" id="note370">
<p><span class="label"><a href="#tag370">370</a>.&nbsp;&nbsp;</span>Summ. lib. 5 tom. 3 pag. 190.</p>
</div>

<div class="footnote" id="note371">
<p><span class="label"><a href="#tag371">371</a>.&nbsp;&nbsp;</span>Topp. tom. 2 de Orig. Trib. lib. 3 cap. 1.</p>
</div>

<div class="footnote" id="note372">
<p><span class="label"><a href="#tag372">372</a>.&nbsp;&nbsp;</span>Alphonsi
diploma penes Toppi de orig. Trib. tom. 2.</p>
</div>

<div class="footnote" id="note373">
<p><span class="label"><a href="#tag373">373</a>.&nbsp;&nbsp;</span>Ferdinandi diploma penes Toppi loc. cit.</p>
</div>

<div class="footnote" id="note374">
<p><span class="label"><a href="#tag374">374</a>.&nbsp;&nbsp;</span>Toppi
lib. 2 cap. 5 num. 1.</p>
</div>

<div class="footnote" id="note375">
<p><span class="label"><a href="#tag375">375</a>.&nbsp;&nbsp;</span>Chiocc. de Archiep. Neap. pag. 297.</p>
</div>

<div class="footnote" id="note376">
<p><span class="label"><a href="#tag376">376</a>.&nbsp;&nbsp;</span>Toppi tom. 2 de orig. Trib.</p>
</div>

<div class="footnote" id="note377">
<p><span class="label"><a href="#tag377">377</a>.&nbsp;&nbsp;</span>Questo diploma si legge
presso Toppi tom. 2 de orig. Trib. p. 441.</p>
</div>

<div class="footnote" id="note378">
<p><span class="label"><a href="#tag378">378</a>.&nbsp;&nbsp;</span>V. Tasson. de antef. vers. 3 obs. 3 pag. 168.</p>
</div>

<div class="footnote" id="note379">
<p><span class="label"><a href="#tag379">379</a>.&nbsp;&nbsp;</span>Toppi tom. 2 de orig. Trib. fol. 483.</p>
</div>

<div class="footnote" id="note380">
<p><span class="label"><a href="#tag380">380</a>.&nbsp;&nbsp;</span>Toppi tom. 2 de orig. Trib.</p>
</div>

<div class="footnote" id="note381">
<p><span class="label"><a href="#tag381">381</a>.&nbsp;&nbsp;</span>Passer. in diar. Reg.
Neap.</p>
</div>

<div class="footnote" id="note382">
<p><span class="label"><a href="#tag382">382</a>.&nbsp;&nbsp;</span>Giornali di Gregorio Rosso, pag. 3 ann. 1526 alli
25 d'Aprile lo Duca di Castrovillari pigliò possesso nel S.
R. C. di S. Chiara dell'Ufficio di Protonotario, e Logoteta
del Regno con molta solennità, ed accompagnato da tutta
la nobiltà e signoria.</p>
</div>

<div class="footnote" id="note383">
<p><span class="label"><a href="#tag383">383</a>.&nbsp;&nbsp;</span>Afflict. decis. 1.</p>
</div>

<div class="footnote" id="note384">
<p><span class="label"><a href="#tag384">384</a>.&nbsp;&nbsp;</span>V. Toppi lib. 2 de Off. S. R. C.
pag. 165.</p>
</div>

<div class="footnote" id="note385">
<p><span class="label"><a href="#tag385">385</a>.&nbsp;&nbsp;</span>Toppi lib. 2 de Off. S. C. Cap. 5 num. 5 et seq.
fol. 111.</p>
</div>

<div class="footnote" id="note386">
<p><span class="label"><a href="#tag386">386</a>.&nbsp;&nbsp;</span>Prammatica 2 de Off. S. R. C.</p>
</div>

<div class="footnote" id="note387">
<p><span class="label"><a href="#tag387">387</a>.&nbsp;&nbsp;</span>Toppi lib. 1 de Orig. Trib. cap. 7.</p>
</div>

<div class="footnote" id="note388">
<p><span class="label"><a href="#tag388">388</a>.&nbsp;&nbsp;</span>V. Toppi lib. 2 cap. 1 num. 112.</p>
</div>

<div class="footnote" id="note389">
<p><span class="label"><a href="#tag389">389</a>.&nbsp;&nbsp;</span>Toppi loc. cit. cap. 11.</p>
</div>

<div class="footnote" id="note390">
<p><span class="label"><a href="#tag390">390</a>.&nbsp;&nbsp;</span>Pragmatica 6 de Off. S. B. C.</p>
</div>

<div class="footnote" id="note391">
<p><span class="label"><a href="#tag391">391</a>.&nbsp;&nbsp;</span>Toppi lib. 4 cap. 1.</p>
</div>

<div class="footnote" id="note392">
<p><span class="label"><a href="#tag392">392</a>.&nbsp;&nbsp;</span>Pragm. 2 de Off. S. R. C.</p>
</div>

<div class="footnote" id="note393">
<p><span class="label"><a href="#tag393">393</a>.&nbsp;&nbsp;</span>Prag. 4 de Off. S. C.</p>
</div>

<div class="footnote" id="note394">
<p><span class="label"><a href="#tag394">394</a>.&nbsp;&nbsp;</span>Pragm. 2 de off. S. C. n. 5.</p>
</div>

<div class="footnote" id="note395">
<p><span class="label"><a href="#tag395">395</a>.&nbsp;&nbsp;</span>Pragm. 68 de off. proc. Caesar.</p>
</div>

<div class="footnote" id="note396">
<p><span class="label"><a href="#tag396">396</a>.&nbsp;&nbsp;</span>Pragm. 1 de Offic. Prov.</p>
</div>

<div class="footnote" id="note397">
<p><span class="label"><a href="#tag397">397</a>.&nbsp;&nbsp;</span>Grazie dell'Imp. Carlo VI tom. 2 pag 255.</p>
</div>

<div class="footnote" id="note398">
<p><span class="label"><a href="#tag398">398</a>.&nbsp;&nbsp;</span>Card. de Luca Rel. Cur. Rom. lib. 15
disc. 32 num. 13 et seq.</p>
</div>

<div class="footnote" id="note399">
<p><span class="label"><a href="#tag399">399</a>.&nbsp;&nbsp;</span>Topp. lib. 1 cap. 15 tom. 2.</p>
</div>

<div class="footnote" id="note400">
<p><span class="label"><a href="#tag400">400</a>.&nbsp;&nbsp;</span>Michel Riccio lib. 4
de Reg. Neap. et Sic. Fazzello de Reb. Sicul. decad. 2 lib. 7
in Alphonso.</p>
</div>

<div class="footnote" id="note401">
<p><span class="label"><a href="#tag401">401</a>.&nbsp;&nbsp;</span>Surg. de Neap. illustr. cap. 7 n. 1, 2.</p>
</div>

<div class="footnote" id="note402">
<p><span class="label"><a href="#tag402">402</a>.&nbsp;&nbsp;</span>V. Topp.
de Orig. Trib. tom. 1 lib. 4 cap. 3 num. 8 et 11.</p>
</div>

<div class="footnote" id="note403">
<p><span class="label"><a href="#tag403">403</a>.&nbsp;&nbsp;</span>Reg.
Cap. Galeot. resp. fiscal. 1 num. 51.</p>
</div>

<div class="footnote" id="note404">
<p><span class="label"><a href="#tag404">404</a>.&nbsp;&nbsp;</span>Surg. loc. cit. Reg. Cap. Galeot. loc. cit. num. 37.</p>
</div>

<div class="footnote" id="note405">
<p><span class="label"><a href="#tag405">405</a>.&nbsp;&nbsp;</span>Topp. loc. cit. cap. 1 num. 12.</p>
</div>

<div class="footnote" id="note406">
<p><span class="label"><a href="#tag406">406</a>.&nbsp;&nbsp;</span>Questo diploma si
legge presso Toppi de Orig. Trib. tom. 1 pag. 259</p>
</div>

<div class="footnote" id="note407">
<p><span class="label"><a href="#tag407">407</a>.&nbsp;&nbsp;</span>Surg.
loc. cit. num. 2.</p>
</div>

<div class="footnote" id="note408">
<p><span class="label"><a href="#tag408">408</a>.&nbsp;&nbsp;</span>Surg. loc. cit. num. 2.</p>
</div>

<div class="footnote" id="note409">
<p><span class="label"><a href="#tag409">409</a>.&nbsp;&nbsp;</span>Surg. loc. cit. num. 3.</p>
</div>

<div class="footnote" id="note410">
<p><span class="label"><a href="#tag410">410</a>.&nbsp;&nbsp;</span>Costanzo lib. 16.</p>
</div>

<div class="footnote" id="note411">
<p><span class="label"><a href="#tag411">411</a>.&nbsp;&nbsp;</span>Costanzo lib. 18.</p>
</div>

<div class="footnote" id="note412">
<p><span class="label"><a href="#tag412">412</a>.&nbsp;&nbsp;</span>Toppi tom. 1 de Orig. Tribunal. cap. 7 et 8.</p>
</div>

<div class="footnote" id="note413">
<p><span class="label"><a href="#tag413">413</a>.&nbsp;&nbsp;</span>V. Tasson. de Antel. vers. 3 obs. 3 nu. 142.</p>
</div>

<div class="footnote" id="note414">
<p><span class="label"><a href="#tag414">414</a>.&nbsp;&nbsp;</span>Toppi tom. 1 de Orig. Tribunal. cap. 2 lib. 4 n. 3
et cap. 14 n. 1 et 3.</p>
</div>

<div class="footnote" id="note415">
<p><span class="label"><a href="#tag415">415</a>.&nbsp;&nbsp;</span>Si legge nel tom. 1 del Toppi de
Orig. Tribunal. pag. 97.</p>
</div>

<div class="footnote" id="note416">
<p><span class="label"><a href="#tag416">416</a>.&nbsp;&nbsp;</span>Tasson. de Antef. vers. 3 obs. 3
n. 140.</p>
</div>

<div class="footnote" id="note417">
<p><span class="label"><a href="#tag417">417</a>.&nbsp;&nbsp;</span>Grazie dell'Imper. Carlo VI tom. 2 p. 255.</p>
</div>

<div class="footnote" id="note418">
<p><span class="label"><a href="#tag418">418</a>.&nbsp;&nbsp;</span>V. Capece Galeot. resp. fisc. 2 nu. 7.</p>
</div>

<div class="footnote" id="note419">
<p><span class="label"><a href="#tag419">419</a>.&nbsp;&nbsp;</span>Toppi tom. 1 de Orig.
Trib. lib. 4 cap. 7 num. 11.</p>
</div>

<div class="footnote" id="note420">
<p><span class="label"><a href="#tag420">420</a>.&nbsp;&nbsp;</span>V. Toppi loc. cit. lib. 2 cap. 2 ad 9.</p>
</div>

<div class="footnote" id="note421">
<p><span class="label"><a href="#tag421">421</a>.&nbsp;&nbsp;</span>Freccia lib. 1 de subfeud. tit. de Prov. et Civ. Reg.
num. 16.</p>
</div>

<div class="footnote" id="note422">
<p><span class="label"><a href="#tag422">422</a>.&nbsp;&nbsp;</span>Mazzella nella descrizione del Reg. Prov. d'Apruzzo
ultra.</p>
</div>

<div class="footnote" id="note423">
<p><span class="label"><a href="#tag423">423</a>.&nbsp;&nbsp;</span>Tutin. de' M. Giustiz. pag. 80.</p>
</div>

<div class="footnote" id="note424">
<p><span class="label"><a href="#tag424">424</a>.&nbsp;&nbsp;</span>Guicciard. lib. 5. Istor.</p>
</div>

<div class="footnote" id="note425">
<p><span class="label"><a href="#tag425">425</a>.&nbsp;&nbsp;</span>Pragm. 10 de empt. et vendit.</p>
</div>

<div class="footnote" id="note426">
<p><span class="label"><a href="#tag426">426</a>.&nbsp;&nbsp;</span>Toppi Biblioth. Neap. fol. 356.</p>
</div>

<div class="footnote" id="note427">
<p><span class="label"><a href="#tag427">427</a>.&nbsp;&nbsp;</span>Erchemp. num. 63.</p>
</div>

<div class="footnote" id="note428">
<p><span class="label"><a href="#tag428">428</a>.&nbsp;&nbsp;</span>Ostiens. lib. 1 cap. 43.</p>
</div>

<div class="footnote" id="note429">
<p><span class="label"><a href="#tag429">429</a>.&nbsp;&nbsp;</span>Hadrian.
epist. 64 et 72.</p>
</div>

<div class="footnote" id="note430">
<p><span class="label"><a href="#tag430">430</a>.&nbsp;&nbsp;</span>Camill. Pelleg. fines Duc. Ben. ad
merid. p. 27.</p>
</div>

<div class="footnote" id="note431">
<p><span class="label"><a href="#tag431">431</a>.&nbsp;&nbsp;</span>Summ. tom. 3 pag. 249.</p>
</div>

<div class="footnote" id="note432">
<p><span class="label"><a href="#tag432">432</a>.&nbsp;&nbsp;</span>Chiocc. loc. cit. de Juribus,
quae antiqui Neapolitani Reges habuerunt in Civitate
Terracina, quam nunc Apostolica Sedes possidet.</p>
</div>

<div class="footnote" id="note433">
<p><span class="label"><a href="#tag433">433</a>.&nbsp;&nbsp;</span>Abb.
de Nuce in Not. ad Cron. Cass. lib. 1 cap. 38.</p>
</div>

<div class="footnote" id="note434">
<p><span class="label"><a href="#tag434">434</a>.&nbsp;&nbsp;</span>Lione Ostiense lib. 1 cap. 38.</p>
</div>

<div class="footnote" id="note435">
<p><span class="label"><a href="#tag435">435</a>.&nbsp;&nbsp;</span>Cron. Cass. lib. 4
cap. 25.</p>
</div>

<div class="footnote" id="note436">
<p><span class="label"><a href="#tag436">436</a>.&nbsp;&nbsp;</span>Abb. de Nuce in Chron. Cass. lib. 3 cap. 52.</p>
</div>

<div class="footnote" id="note437">
<p><span class="label"><a href="#tag437">437</a>.&nbsp;&nbsp;</span>Summ. tom. 3 lib. 5 pag. 421.</p>
</div>

<div class="footnote" id="note438">
<p><span class="label"><a href="#tag438">438</a>.&nbsp;&nbsp;</span>Chioccar. loc. cit.</p>
</div>

<div class="footnote" id="note439">
<p><span class="label"><a href="#tag439">439</a>.&nbsp;&nbsp;</span>Abb. de Nuce loc. cit. lib. 1 cap. 18.</p>
</div>

<div class="footnote" id="note440">
<p><span class="label"><a href="#tag440">440</a>.&nbsp;&nbsp;</span>Chioccar. loc. cit. tom. 18.</p>
</div>

<div class="footnote" id="note441">
<p><span class="label"><a href="#tag441">441</a>.&nbsp;&nbsp;</span>Chiocc. tom. 18. M. S. Giurisd.</p>
</div>

<div class="footnote" id="note442">
<p><span class="label"><a href="#tag442">442</a>.&nbsp;&nbsp;</span>Summ. tom. 3
lib. 5 pag. 88.</p>
</div>

<div class="footnote" id="note443">
<p><span class="label"><a href="#tag443">443</a>.&nbsp;&nbsp;</span>Lib. 5 pag. 188.</p>
</div>

<div class="footnote" id="note444">
<p><span class="label"><a href="#tag444">444</a>.&nbsp;&nbsp;</span>Summ. loc. cit. pag. 91.</p>
</div>

<div class="footnote" id="note445">
<p><span class="label"><a href="#tag445">445</a>.&nbsp;&nbsp;</span>Summ. loc. cit. pag. 91.</p>
</div>

<div class="footnote" id="note446">
<p><span class="label"><a href="#tag446">446</a>.&nbsp;&nbsp;</span>Mazzel. tratt. dell'entrade, etc.</p>
</div>

<div class="footnote" id="note447">
<p><span class="label"><a href="#tag447">447</a>.&nbsp;&nbsp;</span>Andr. in cap. 1
§ et extraordinaria, in princ. et num. 2. Quae sint regal.</p>
</div>

<div class="footnote" id="note448">
<p><span class="label"><a href="#tag448">448</a>.&nbsp;&nbsp;</span>Luc. de Pen. l. 1 n. 3. C. de indebit lib. 10.</p>
</div>

<div class="footnote" id="note449">
<p><span class="label"><a href="#tag449">449</a>.&nbsp;&nbsp;</span>Ant.
Capec. Invest. Feud. claus. vers. collectis, col. 5 in fin. et
in princ.</p>
</div>

<div class="footnote" id="note450">
<p><span class="label"><a href="#tag450">450</a>.&nbsp;&nbsp;</span>Registro intitolato Literarum Curiae secundi
anni 1451 fol. 133 riferito dal Mazzel. loc. cit.</p>
</div>

<div class="footnote" id="note451">
<p><span class="label"><a href="#tag451">451</a>.&nbsp;&nbsp;</span>V. Toppi de orig. Trib. tom. 1 lib. 2 cap. 6 n. 3.</p>
</div>

<div class="footnote" id="note452">
<p><span class="label"><a href="#tag452">452</a>.&nbsp;&nbsp;</span>Summ. tom. 3 lib. 5 cap. 1 pag. 18 et 229.</p>
</div>

<div class="footnote" id="note453">
<p><span class="label"><a href="#tag453">453</a>.&nbsp;&nbsp;</span>Costanzo
Ist. Nap. lib. 18.</p>
</div>

<div class="footnote" id="note454">
<p><span class="label"><a href="#tag454">454</a>.&nbsp;&nbsp;</span>Freccia lib. 2 auth. 2 nu. 21.</p>
</div>

<div class="footnote" id="note455">
<p><span class="label"><a href="#tag455">455</a>.&nbsp;&nbsp;</span>Franc. de Amic.
ad tit. de his, qui feud. dar. poss. in cap. sumus modo,
fol. 43 n. 2 et seqq.</p>
</div>

<div class="footnote" id="note456">
<p><span class="label"><a href="#tag456">456</a>.&nbsp;&nbsp;</span>Rosa in praelud. feud. lect. 11 num. 10.</p>
</div>

<div class="footnote" id="note457">
<p><span class="label"><a href="#tag457">457</a>.&nbsp;&nbsp;</span>Andr. in
Constit. locorum Bajuli.</p>
</div>

<div class="footnote" id="note458">
<p><span class="label"><a href="#tag458">458</a>.&nbsp;&nbsp;</span>Constit locor. Baju. et ad officium
Bajul.</p>
</div>

<div class="footnote" id="note459">
<p><span class="label"><a href="#tag459">459</a>.&nbsp;&nbsp;</span>Const. Justitiarii nomen, et normam Constit.
Justitiarii per Provincias Constit. Praesides. Constit. Capitaneorum.</p>
</div>

<div class="footnote" id="note460">
<p><span class="label"><a href="#tag460">460</a>.&nbsp;&nbsp;</span>Franchis decis. 510 nu. 4.</p>
</div>

<div class="footnote" id="note461">
<p><span class="label"><a href="#tag461">461</a>.&nbsp;&nbsp;</span>Affl. in prooem. Constit.</p>
</div>

<div class="footnote" id="note462">
<p><span class="label"><a href="#tag462">462</a>.&nbsp;&nbsp;</span>Costanzo lib. 19.</p>
</div>

<div class="footnote" id="note463">
<p><span class="label"><a href="#tag463">463</a>.&nbsp;&nbsp;</span>Ricc. de Reg. Neap. et Sic. lib. 4.</p>
</div>

<div class="footnote" id="note464">
<p><span class="label"><a href="#tag464">464</a>.&nbsp;&nbsp;</span>V. Summon. tom. 3 lib. 5 pag. 121.</p>
</div>

<div class="footnote" id="note465">
<p><span class="label"><a href="#tag465">465</a>.&nbsp;&nbsp;</span>Toppi de Orig. Trib. par. 2 lib. 2 cap. 2. num. 12.</p>
</div>

<div class="footnote" id="note466">
<p><span class="label"><a href="#tag466">466</a>.&nbsp;&nbsp;</span>Prag. 1 tit. 129 de Possessorib. non turban.</p>
</div>

<div class="footnote" id="note467">
<p><span class="label"><a href="#tag467">467</a>.&nbsp;&nbsp;</span>Prag. 2
cit. tit.</p>
</div>

<div class="footnote" id="note468">
<p><span class="label"><a href="#tag468">468</a>.&nbsp;&nbsp;</span>Costanzo lib. 20.</p>
</div>

<div class="footnote" id="note469">
<p><span class="label"><a href="#tag469">469</a>.&nbsp;&nbsp;</span>Pragm. 3 cit. tit.</p>
</div>

<div class="footnote" id="note470">
<p><span class="label"><a href="#tag470">470</a>.&nbsp;&nbsp;</span>Capec. decis. 86 num. 13.</p>
</div>

<div class="footnote" id="note471">
<p><span class="label"><a href="#tag471">471</a>.&nbsp;&nbsp;</span>Pragm. 1 de Censib.</p>
</div>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici.
</p>

<p class="covernote">
Copertina creata dal trascrittore e posta nel pubblico dominio.
</p>
</div>








<pre>





End of the Project Gutenberg EBook of Istoria civile del Regno di Napoli, v.
6/9, by Pietro Giannone

*** END OF THIS PROJECT GUTENBERG EBOOK ISTORIA CIVILE DEL REGNO DI NAPOLI ***

***** This file should be named 50646-h.htm or 50646-h.zip *****
This and all associated files of various formats will be found in:
        http://www.gutenberg.org/5/0/6/4/50646/

Produced by Carlo Traverso, Barbara Magni and the Online
Distributed Proofreading Team at http://www.pgdp.net (This
file was produced from images generously made available
by The Internet Archive)


Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org Section 3. Information about the Project Gutenberg
Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

</body>
</html>
